<!DOCTYPE HTML PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
  <meta http-equiv="Content-Type"
 content="text/html; charset=ISO-8859-15">
  <meta name="GENERATOR" content="hevea 1.07">
  <title>Brochure beroepspraktijk</title>
</head>
<body style="color: rgb(0, 0, 0); background-color: rgb(255, 204, 153);" alink="#000099" link="#000099" vlink="#990099">
<a href="handboek-ed027.html"><img src="previous_motif.gif"
 alt="Previous"> Vorige</a> <a href="index.html"><img
 src="contents_motif.gif" alt="Up"> Titelpagina</a> <a
 href="handboek-ed029.html"><img src="next_motif.gif" alt="Next"> Volgende</a>
<hr>
<h1><a name="htoc609">Bijlage H</a>. &nbsp;<a
 name="brochure-beroepspraktijk"></a>Brochure beroepspraktijk</h1>
<ul>
  <li><a href="handboek-ed028.html#toc141">Inleiding</a> </li>
  <li><a href="handboek-ed028.html#toc142">Het belang van een opleiding
tot ervaringsdeskundige</a> </li>
  <li><a href="handboek-ed028.html#toc143">De procedure</a> </li>
  <li><a href="handboek-ed028.html#toc144">Verwachtingen ten aanzien
van de praktijkplaats</a> </li>
  <li><a href="handboek-ed028.html#toc145">Verwachtingen ten aanzien
van de cursist</a> </li>
  <li><a href="handboek-ed028.html#toc146">Ervaringen en bedenkingen
vanuit de praktijk</a> </li>
</ul>
In de brochure beroepspraktijk kunnen praktijkplaatsen alle
noodzakelijke
informatie vinden over de beroepspraktijk in het kader van de opleiding
tot ervaringsdeskundige. Behalve de hierna weergegeven inhoud bevat
deze brochure ook nog een schematisch overzicht van de hele opleiding
en een overzicht van de opleidingsdoelen van de beroepspraktijk. Dit
laatste overzicht kan meteen ook dienst doen als evaluatieschema voor
de beroepspraktijk. Beide schema's werden hierna niet opgenomen omdat
ze reeds eerder in dit handboek aan bod kwamen. Ze zijn immers ook
opgenomen in het huishoudelijk reglement van de opleiding. De lezer
vindt daar het overzicht van de opleiding in <a
 href="handboek-ed023.html#opleidingsprogramma-ervaringsdeskundige">paragraaf
C.4.2</a> en het overzicht van de opleidingsdoelen voor de
beroepspraktijk in
<a href="handboek-ed023.html#evaluatieschema-beroepspraktijk">paragraaf
C.5.1</a>.<br>
<br>
<a name="toc141"></a>
<h2><a name="htoc610">H.1</a>&nbsp;&nbsp;Inleiding</h2>
Beste praktijkbegeleid(st)er,<br>
<br>
Voor u ligt de brochure beroepspraktijk van de opleiding tot
ervaringsdeskundige
in armoede en sociale uitsluiting. Deze opleiding kadert in het
volwassenenonderwijs
en geeft recht op het certificaat/diploma ``ervaringsdeskundige
in armoede en sociale uitsluiting''. Dit is een opleiding van het
niveau secundair technisch onderwijs met beperkt leerplan.<br>
<br>
In deze brochure willen wij u informeren over het praktijkgedeelte
van de opleiding. Voor meer uitleg over de doelstellingen van De Link
en onze visie op kansarmoede verwijzen wij u graag naar onze brochure
over de ``krachtlijnen'' van De Link.<br>
<br>
Anders dan bij andere opleidingen is het beroepsprofiel van de
ervaringsdeskundige
in armoede en sociale uitsluiting nog niet vast omlijnd. De Link kan
niet bogen op een jarenlange traditie van opleiding, maar introduceert
een nieuwe methodiek die in volle ontwikkeling is en zich in de komende
jaren hopelijk als zinvol kan bewijzen. Een logisch probleem daarbij
is het feit dat de werkers die de begeleiding van de
ervaringsdeskundige
op de praktijkplaats doen zelf meestal nog geen duidelijk zicht hebben
op wat de taak van een ervaringsdeskundige kan inhouden en zelf geen
model kunnen staan voor deze functie.<br>
<br>
Daarom betekent de inschakeling van de ervaringsdeskundige in de
praktijk
vooral een zoeken en een aftasten, zowel naar mogelijke taken en
opdrachten
voor de ervaringsdeskundige als naar de rol die een ervaringsdeskundige
kan spelen binnen de organisatie.<br>
<br>
Ervaringsdeskundigen die praktijk doen zijn -uiteraard- nog in
opleiding.
Dit betekent dat ze de ruimte moeten krijgen om hun functie als
ervaringsdeskundige
te leren uitoefenen. Het gevaar is niet denkbeeldig dat de
verwachtingen
van de organisaties te hoog liggen en dat de ervaringsdeskundige
hierbij
té snel teveel verantwoordelijkheid krijgt.<br>
<br>
Daarom is het zo belangrijk dat we samen met de praktijkplaats op
zoek gaan naar hoe deze methodiek kan geïntroduceerd worden in het
werkveld. We willen kijken hoe we de ervaringsdeskundigen in opleiding
kunnen inschakelen in organisaties op een manier die een meerwaarde
kan betekenen voor die organisaties, maar die er in de eerste plaats
op gericht is de leerkansen voor de ervaringsdeskundige te
optimaliseren.<br>
<br>
Wij danken u voor uw engagement.<br>
<br>
<a name="toc142"></a>
<h2><a name="htoc611">H.2</a>&nbsp;&nbsp;Het belang van een opleiding
tot ervaringsdeskundige</h2>
De Link is in eerste instantie met deze opleiding gestart omwille
van het bestaan van de ``missing link'' waardoor armen stelselmatig
verder uitgesloten worden. Nogmaals verwijzen wij u naar de brochure
``Krachtlijnen'' voor meer uitleg.<br>
<br>
Het is onze overtuiging dat het tijd wordt dat mensen die verplicht
worden om in armoede te leven naar buiten komen en gehoord worden.
We bieden mensen een erkend certificaat/diploma zodat ze meer kansen
hebben op de arbeidsmarkt. Een markt die (behalve voor poetswerk of
handarbeid) voor hen meestal gesloten blijft. Een certificaat/diploma
maakt het mogelijk dat het bestaan van ervaringsdeskundigheid erkend
wordt en een plaats krijgt in de maatschappij. Zich erkend voelen
binnen een werkomgeving geeft ook zingeving op vele andere vlakken.
Men wordt serieus genomen. We streven er naar dat de
ervaringsdeskundige
aan de slag kan in de vele hulpverleningssectoren waar met armen wordt
gewerkt.<br>
<br>
Het is niet de bedoeling dat de ervaringsdeskundige een hulpverlener
wordt. Hij zoekt samen met de hulpverlener naar de betekenis van wat
zich aandient en is vanuit zijn geschiedenis en verruimde
armoede-ervaring
in het bijzonder gevoelig voor de mogelijke missing linken. Hij heeft
de verantwoordelijkheid om deze te benoemen en bewust te maken naar
de betrokken partijen.<br>
<br>
Om dit doel te bereiken biedt De Link een opleiding aan waar getracht
wordt een evenwicht te vinden tussen ervaringsgericht leren,
theoretische
kennis en praktijkervaring.<br>
<br>
Anders dan bij andere opleidingen wordt in een eerste fase (de
persoonsgerichte
modules) uitsluitend gewerkt met de (levens)verhalen van de mensen
zodat zij de mogelijkheid krijgen om moeilijke stukken af te geven
of te delen en de ruimte krijgen om te leren.<br>
<br>
In de lessen wordt de theorie zoveel mogelijk gekoppeld aan de
ervaringen
van de mensen zodat ze kan geïntegreerd worden.<br>
<br>
Voor de meeste cursisten is deze opleiding een eerste kans tot
onderwijs.
Ze werden in hun onderwijservaring dikwijls bekeken als ``dom'',
ze werden uitgesloten van positieve onderwijservaringen. Wij merken
vandaag dat ze zeer gemotiveerd zijn om te leren en vooruit te komen.<br>
<br>
Vanuit hun getekende levensgeschiedenis stellen ze fundamentele vragen
bij de inhoud van veel vakken. Dit maakt de lessen bijzonder levendig
en resulteert in een boeiende uitwisseling en confrontatie van
verschillende
leefwerelden.<br>
<br>
Tenslotte biedt de beroepspraktijk de mogelijkheid om een en ander
te oefenen in het werkveld. En daar hebben we praktijkplaatsen nodig
die dit avontuur mee willen aangaan, die mee willen zoeken naar een
gerichte methodiek van armoedebestrijding.<br>
<br>
<a name="toc143"></a>
<h2><a name="htoc612">H.3</a>&nbsp;&nbsp;De procedure</h2>
<h3><a name="htoc613">H.3.1</a>&nbsp;&nbsp;Aanmelding</h3>
<ol type="1">
  <li>De organisatie kan zich als kandidaat praktijkplaats aanmelden
bij
De Link. Er volgt dan een kennismakingsgesprek waarin de verwachtingen
van de school en de mogelijkheden van de praktijkplaats aan elkaar
worden getoetst. </li>
</ol>
<h3><a name="htoc614">H.3.2</a>&nbsp;&nbsp;Verloop van de
beroepspraktijk</h3>
<ol type="1">
  <li>Als er een cursist is met interesse voor een bepaalde
praktijkplaats
wordt er door de procesbegeleiders van de school contact genomen om
een afspraak te maken. </li>
  <li>Er volgt dan een kennismakingsgesprek tussen de organisatie
(praktijkbegeleiders),
de cursist en de procesbegeleiders. </li>
  <li>Als alle betrokken partijen met elkaar aan de slag willen, volgt
er
een gesprek waarin alle concrete afspraken en de eventuele leerpunten
(aan de hand van het evaluatieschema) worden besproken. Dit gesprek
kan eventueel onmiddellijk aansluiten op het kennismakingsgesprek. </li>
  <li>Tijdens de praktijkperiode zijn de procesbegeleiders beschikbaar
voor
eventuele bijsturing en om de cursist en de praktijkplaats te
ondersteunen
bij hun zoekproces. In principe komen de procesbegeleiders tussentijds
langs om een en ander samen te bekijken. </li>
  <li>Op het einde van de praktijkperiode is er een eindevaluatie. De
praktijkbegeleider
maakt vooraf een schriftelijk verslag aan de hand van een aantal
relevante
items uit het evaluatieschema. Dit verslag dient als uitgangspunt
voor een evaluatiegesprek. De school bepaalt de behaalde punten. In
onderlinge afspraak kan ook een tussentijdse evaluatie worden gepland. </li>
  <li>Op het einde van de maand dient de praktijkbegeleider het
formulier
met de gepresteerde uren te ondertekenen. Voor de cursisten die een
vergoeding krijgen van de VDAB is het zeer belangrijk dat deze
formulieren
zo snel mogelijk op de school worden ingeleverd zodat we ze tijdig
kunnen doorsturen en de cursist zijn vergoeding kan ontvangen. </li>
</ol>
<a name="toc144"></a>
<h2><a name="htoc615">H.4</a>&nbsp;&nbsp;Verwachtingen ten aanzien van
de praktijkplaats</h2>
<ol type="1">
  <li>We beseffen dat de keuze om zich als praktijkplaats te engageren
niet
evident is. Je begeeft je op onbekend terrein, deze praktijk is immers
van een andere orde dan de reguliere beroepspraktijk van
maatschappelijk
werker of opvoeder. Je begeleidt als praktijkbegeleider een persoon
uit de doelgroep die spreekt vanuit zijn (verruimde) ervaring met
armoede en die leert om dit op een constructieve manier te delen met
alle betrokken partijen. </li>
  <li>Hoewel het niet op elke praktijkplaats mogelijk is geeft de
school
de voorkeur aan het werken in tandem. De werker en de cursist hebben
zo de mogelijkheid om elkaar op vrij korte tijd goed te leren kennen
en hun beleving en betekenisgeving met elkaar te delen. Zo kan de
ervaringsdeskundige cursist in gelijkwaardigheid binnen een
persoonlijke
en veilige context experimenteren en groeien. Het is belangrijk dat
er met de cursist gezocht wordt naar het specifieke van zijn rol als
ervaringsdeskundige en dat is niet vanzelfsprekend omdat de meeste
praktijkbegeleiders zelf niet zo bekend zijn met deze nieuwe methodiek.
Het is immers niet de bedoeling dat de cursist opgeleid wordt als
hulpverlener of buurtwerker of maatschappelijk werker .... Zijn
(doorleefde en verruimde) armoede-ervaring is de bron waaruit de
cursist
zou moeten putten om wat hij meemaakt te begrijpen en te interpreteren
en zo de betekenisgeving van de werker aan te vullen en te verdiepen.<br>
Van de praktijkbegeleider wordt dus gevraagd om de cursist hierin
te stimuleren, open te staan voor een misschien heel andere beleving
en interpretatie en een constructieve dialoog aan te gaan. </li>
  <li>De ervaringsdeskundige zit in een leerpositie. De
praktijkbegeleider
stimuleert de cursist om te spreken en dient er zich van bewust te
zijn dat het voor een aantal van hen de eerste keer is dat ze een
forum krijgen, dat ze serieus worden genomen. Het is niet denkbeeldig
dat sommige cursisten zich misschien op bepaalde momenten vergalopperen
als ze eindelijk ruimte krijgen. Deze nieuwe gegevenheid om te mogen
spreken, dit platform te krijgen moet met heel veel respect behandeld
worden zodat de ervaringsdeskundige kan leren gepast en constructief
te spreken en te handelen. </li>
  <li>De verwachtingen ten aanzien van de cursist dienen realistisch te
zijn, afgestemd op zijn groeimogelijkheden en tempo. De
ervaringsdeskundige
is niet degene die de problemen van de organisatie inzake kansarmoede
nu eens gaat oplossen. Die verwachting zou een ondraaglijke druk leggen
en tot mislukking gedoemd zijn. Er dient voldoende ruimte te zijn
voor de werkpunten die in overleg worden opgesteld. </li>
  <li>De cursist kan gedurende de praktijkperiode situaties tegenkomen
die
voor hem zeer herkenbaar zijn, bijvoorbeeld vanuit het eigen verleden.
Dit kan soms pijnlijk of moeilijk zijn en vormt uiteraard aanleiding
tot gesprek. Het moet duidelijk zijn dat indien de cursist zelf nog
begeleiding nodig heeft, dit niet kan gebeuren op de praktijkplaats.
Dit zou tot een rolverwarring leiden die de gelijkwaardigheid in het
gedrang kan brengen. Als een cursist vroeger cliënt is geweest in
de organisatie is dit een contra-indicatie om daar praktijk te doen. </li>
  <li>Enkele praktische zaken: </li>
</ol>
<ul>
  <li>Zoals hoger vermeld dienen de gepresteerde uren maandelijks
ondertekend
en doorgegeven te worden aan de verantwoordelijke van De Link. </li>
  <li>Bij problemen of conflicten kunnen de procesbegeleiders
gecontacteerd
worden zodat een en ander tijdig in overleg kan bekeken worden en
een mogelijke escalatie kan voorkomen worden. Aarzel niet om ons te
contacteren. </li>
  <li>Zoals hoger vermeld dienen de evaluatieverslagen tijdig opgemaakt
te worden aan de hand van het evaluatieschema dat is opgenomen in
deze brochure. </li>
  <li>Er dienen duidelijke afspraken gemaakt te worden rond welke
onkosten
door de praktijkplaats gedragen worden. </li>
  <li>De cursist wordt verzekerd door de school. </li>
</ul>
<a name="toc145"></a>
<h2><a name="htoc616">H.5</a>&nbsp;&nbsp;Verwachtingen ten aanzien van
de cursist</h2>
<ol type="1">
  <li>Een open en zoekende houding binnen het team en de tandem. </li>
  <li>Zich bewust zijn van zijn specifieke taak als betekenisverlener
vanuit
zijn (verruimde) kennis en beleving van armoede en wegen zoeken om
deze taak gestalte te geven in dialoog met de medewerkers. </li>
  <li>Open staan voor opmerkingen en mogelijke leerdoelen die
aangereikt
worden. </li>
  <li>Actief betrokken werken aan de werkpunten welke in overleg met de
praktijkbegeleider, de procesbegeleiders en de cursist zelf werden
geformuleerd. </li>
  <li>Een houding aannemen die leren mogelijk maakt. </li>
  <li>Zich houden aan de deontologische regels die gelden op de
praktijkplaats. </li>
  <li>Zich houden aan praktische afspraken en het huishoudelijk
reglement
van de praktijkplaats. </li>
</ol>
<a name="toc146"></a>
<h2><a name="htoc617">H.6</a>&nbsp;&nbsp;Ervaringen en bedenkingen
vanuit de praktijk</h2>
<ul>
  <li>De keuze om een ervaringsdeskundige cursist aan te nemen moet
idealiter
gemaakt zijn vanuit de hele organisatie. Als slechts 1 teamlid of
een minderheid binnen de organisatie die keuze maakt, of de keuze
wordt van bovenaf opgelegd aan de werkers, wordt het bijzonder moeilijk
voor de ervaringsdeskundige. Als de verpersoonlijking van een nieuwe
methodiek die hij zelf nog moet oefenen en leren is de
cursist-ervaringsdeskundige
bijzonder kwetsbaar. Als hij moet oproeien tegen een onderliggende
houding van ``bewijs maar eerst dat jij een meerwaarde hebt,''
wordt de last zo groot dat het groeiproces belemmerd wordt, of
onmogelijk. </li>
  <li>Sommige werkers kunnen zich in zekere zin bedreigd voelen door de
aanwezigheid van een ervaringsdeskundige. Ze kunnen het gevoel krijgen
dat ze op de vingers gekeken worden, dat de ervaringsdeskundige gaat
beoordelen of ze hun werk wel goed doen en wellicht geen besef heeft
van wat er al geprobeerd is of van de omstandigheden waarin ze moeten
werken .... Het is belangrijk dat deze gevoelens niet weggedrukt
of genegeerd worden. Juist het uitspreken ervan maakt mogelijk dat
een en ander kan uitgepraat worden en een plaats kan krijgen. </li>
  <li>De cursist kan geen praktijk doen op een plaats waar hij zelf nog
hulpverlening krijgt of verbonden is als lid. Het is een structurele
moeilijkheid indien de cursist nog gekend is als cliënt van vroeger.
Dit kan problemen opleveren inzake posities zowel naar de werkers
als naar de cliënten. </li>
  <li>Het is niet gemakkelijk om de verwachtingen op maat van de
cursist
te houden, niet te hoog en niet te laag zodat een positief leerklimaat
ontstaat. Wat evident is voor de werker is dat misschien niet voor
de ervaringsdeskundige. Een open dialoog is noodzakelijk om de
verschillen
en hun achtergrond te ontdekken. </li>
  <li>Het is belangrijk dat de ervaringsdeskundige op termijn betrokken
wordt op alle niveaus. Dit kan moeilijk liggen. De praktijk wijst
wel uit dat de ervaringsdeskundige vanuit zijn concreet kader zinvolle
elementen kan aandragen en evidenties kan doorprikken. </li>
  <li>De taak van de ervaringsdeskundige is bijzonder moeilijk. Van hem
wordt idealiter verwacht dat hij de missing links detecteert en deze
constructief kan verwoorden naar werkers en cliënten, dat hij spiegels
kan voorhouden aan alle betrokkenen, dat hij de cliënt ondersteunt
in zijn weg naar zelfwaarde en groei, dat hij zichzelf bekijkt en
verder groeit .... Het spreekt vanzelf dat de cursist dit proces
slechts kan aangaan binnen een klimaat van vertrouwen en respect.
Dit vraagt tijd en de mogelijkheid tot fouten maken zonder veroordeeld
te worden. </li>
  <li>De taal die veel hulpverleners gebruiken (bijvoorbeeld
pedagogische
concepten) is een taal die door de ervaringsdeskundige niet altijd
begrepen wordt en hem monddood kan maken. Het is belangrijk regelmatig
bij elkaar te toetsen hoe de ander begrijpt wat er gezegd wordt. </li>
  <li>Diensten ervaren dat het contact tussen ervaringsdeskundige en
cliënt
dikwijls veel spontaner en gemakkelijker verloopt dan tussen werker
en cliënt. Wanneer dit niet als bedreigend gezien wordt opent dit
positieve mogelijkheden inzake samenwerking en bijschaven van het
aanbod. </li>
  <li>De positieve inzet en het werken vanuit de eigen ervaring, het
kunnen
aanvoelen van armoede wordt door de meeste diensten ervaren als een
meerwaarde. Als de werkers ook voor zichzelf het proces van zoeken
en groei blijven aangaan kan de samenwerking met de ervaringsdeskundige
een verrijking worden voor alle partijen, en vooral voor de mensen
in armoede. </li>
</ul>
<hr>
<a href="handboek-ed027.html"><img src="previous_motif.gif"
 alt="Previous"> Vorige</a> <a href="index.html"><img
 src="contents_motif.gif" alt="Up"> Titelpagina</a> <a
 href="handboek-ed029.html"><img src="next_motif.gif" alt="Next"> Volgende</a>

<!-- Start of StatCounter Code -->
<script type="text/javascript" src="../../../../statcounter/statcounter_vars.js">
</script>
<script type="text/javascript" src="http://www.statcounter.com/counter/counter.js">
</script>
<!-- End of StatCounter Code -->


</body>
</html>
