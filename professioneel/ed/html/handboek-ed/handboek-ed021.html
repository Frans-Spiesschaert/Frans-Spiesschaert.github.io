<!DOCTYPE HTML PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
  <meta http-equiv="Content-Type"
 content="text/html; charset=ISO-8859-15">
  <meta name="GENERATOR" content="hevea 1.07">
  <title>Voorstelling van het handboekproject</title>
</head>
<body style="color: rgb(0, 0, 0); background-color: rgb(255, 204, 153);" alink="#000099" link="#000099" vlink="#990099">
<a href="handboek-ed107.html"><img src="previous_motif.gif"
 alt="Previous"> Vorige</a> <a href="index.html"><img
 src="contents_motif.gif" alt="Up"> Titelpagina</a> <a
 href="handboek-ed022.html"><img src="next_motif.gif" alt="Next"> Volgende</a>
<hr>
<h1><a name="htoc523">Bijlage A</a>. &nbsp;<a name="cursistenfolder"></a>Voorstelling
van het handboekproject</h1>
Toen binnen De Link het project in verband met dit handboek werd
opgestart,
werden cursisten hierover ingelicht door middel van een folder. Niet
enkel konden cursisten hierdoor op de hoogte gesteld worden van dit
specifiek deelproject binnen De Link, de folder was tevens een
gelegenheid
om de medewerker, die voor deze opdracht was aangetrokken, bij de
cursisten te introduceren.<br>
<br>
Cursisten moesten hoe dan ook geïnformeerd worden, aangezien het voor
zich spreekt dat deze medewerker in functie van het handboek sporadisch
aanwezig moest zijn in de lessen. En opdat deze aanwezigheid geen
bedreiging zou vormen voor de veiligheid van de cursisten was het
dus noodzakelijk dat ze goed geïnformeerd waren en heel goed het
opzet van het handboek begrepen. Het moest bijvoorbeeld voor hen
duidelijk
zijn, dat zij als persoon op geen enkele wijze in het handboek zouden
figureren.<br>
<br>
Anderzijds moest het voor hen ook zichtbaar gemaakt worden dat het
perspectief van cursisten een noodzakelijk en relevant perspectief
is, als het de bedoeling is in het handboek de ervaringskennis neer
te schrijven die met de opleiding wordt verworven. De ervaringen van
cursisten zijn dan immers een wezenlijke component om het plaatje
volledig te maken.<br>
<br>
Om in dit verband een concrete inbreng te stimuleren, werden cursisten
heel erg aangemoedigd om iets op papier te zetten over wat volgens
hun persoonlijke mening belangrijk was, en dus zeker niet in het
handboek
mocht ontbreken. Reacties op deze uitnodiging waren schaars. Een
uitnodiging
in een geschreven vorm is waarschijnlijk iets te onpersoonlijk. Toch
hebben meerdere cursisten op uiteenlopende momenten kenbaar gemaakt
dat ze in termen van inzichten en ervaringen een bijdrage tot het
handboek wilden leveren. En in een aantal gevallen zijn deze inzichten
en ervaringen ook onder woorden gebracht, zodat ze in dit handboek
een plaats hebben kunnen krijgen.<br>
<p><br>
</p>
<hr style="width: 100%; height: 2px;">
<span class="textbf"></span><br>
<b><font size="5">De LINK maakt een BOEK</font></b><br>
<div align="center"><b><font size="5">over de</font></b></div>
<br>
<b><font size="5">OPLEIDING tot ERVARINGSDESKUNDIGE</font></b><br>
<div align="right"><b><font size="5">in de ARMOEDE en SOCIALE
UITSLUITING</font></b></div>
<br>
<br>
<hr style="width: 100%; height: 2px;"> <span class="textbf"></span><br>
<br>
<h3>Waarom maakt De LINK daarover een boek? </h3>
Omdat De LINK alle kennis die belangrijk en nodig is om een dergelijke
opleiding te kunnen organiseren wil bijhouden, zodat ze zeker nooit
verloren gaat.<br>
<br>
<h3>Wat zal er dan precies allemaal in dat boek staan? </h3>
Het boek zal gaan over het belang van het inschakelen van
ervaringsdeskundigen
in alle sectoren van de samenleving waarmee armen geconfronteerd
worden.
Het zal ook gaan over waar het geld vandaan moet komen om een
dergelijke
opleiding te kunnen organiseren, over het belang van een
ondersteuningsbeurs
en over nog zoveel andere voorwaarden die moeten vervuld zijn om een
dergelijk initiatief te kunnen laten slagen. Maar het zal ook gaan
over alle aspecten van de opleiding zelf: over de selectie van de
cursisten, over het basisjaar, over de inhoud van de vakken in de
opleiding, over de stages, maar ook over de manier van begeleiden,
over de manier van lesgeven, enzovoort.<br>
<br>
Kortom, het boek zal het hebben over alle mogelijke zaken die bij
zo een opleiding komen kijken. <br>
<br>
<h3>Wie kan aan zo een boek iets hebben? </h3>
Heel veel verschillende mensen kunnen aan dit boek iets hebben:
<ul>
  <li>Sponsors en de overheid, die de opleiding financieren, zullen
daardoor
heel precies weten waaraan hun geld besteed wordt. </li>
  <li>Begeleiders en docenten zullen een duidelijk beeld hebben van
heel
de opleiding en van wat precies van hun vak of van hun rol als
begeleider
verwacht wordt. </li>
  <li>Stageplaatsen en tewerkstellingsplaatsen zullen heel goed op de
hoogte
kunnen zijn van de specifieke taak en de eigen kwaliteiten van een
opgeleide ervaringsdeskundige. </li>
  <li>Kandidaat-cursisten zullen zich een duidelijk beeld kunnen vormen
van wat de opleiding tot ervaringsdeskundige in de armoede inhoudt
en wat hen allemaal te wachten staat. </li>
  <li>Een initiatief dat eenzelfde opleiding zou willen starten in een
ander
land zal niet meer alles zelf moeten uitzoeken, maar zal gebruik kunnen
maken van de kennis die door De LINK werd verworven. </li>
</ul>
<h3>Wat hebben wij, cursisten, met dat boek te maken? </h3>
In een boek over de opleiding tot ervaringsdeskundige in de armoede
heeft ook het perspectief van de cursist een belangrijke plaats.<br>
<br>
<h3>Wat wil dat concreet zeggen? </h3>
Als het boek echt alle kanten van de opleiding wil laten kennen, dan
is het belangrijk dat daarin de visie beschreven staat van de
initiatiefnemers
van dit opleidingsproject.<br>
<br>
Dan moet in dit boek zeker ook alle kennis opgenomen worden van
begeleiders
en docenten, die er iedere dag opnieuw voor zorgen dat de opleiding
heel concreet wordt waargemaakt.<br>
<br>
Maar ook hoe de <b><em><font color="navy">cursisten zelf</font></em></b>
deze opleiding
ervaren en beleven is een essentieel onderdeel.<br>
<br>
<h3>Klinkt mooi. Maar wat wil je nu praktisch?</h3>
Jij als cursist kan zelf een of meer korte teksten (een halve pagina,
bijvoorbeeld) schrijven over iets wat je in de opleiding of tijdens
de stage hebt meegemaakt of hebt ervaren en wat ook voor anderen van
belang kan zijn om te weten of om over na te denken.<br>
<br>
Het kan iets zijn waar je zelf heel veel aan gehad hebt, of waarvoor
je hard hebt moeten doorbijten. Het kan gaan over dat moment waarop
je plots iets heel belangrijks begreep, of over de moeite die het
kostte om je aandacht bij de les te houden wanneer je hoofd al vol
zat met de problemen thuis. Het kan te maken hebben met iets concreets
uit de groepsbegeleiding, of uit een specifiek vak, met een examen
of met een individueel begeleidingsgesprek. Het kan gaan over een
concreet feit, en ook over je eigen gedachten en gevoelens naar
aanleiding
van dit feit.<br>
<br>
Kortom, alles is goed zolang het gaat
<ul>
  <li>over iets concreets; </li>
  <li>dat te maken heeft met de opleiding; </li>
  <li>en dat volgens jou belangrijk is. </li>
</ul>
<h3>Wanneer moet dit klaar zijn? </h3>
Het boek moet zeker klaar zijn wanneer de groepen, die in februari
2001 hun opleiding zijn gestart, afstuderen. Er is dus nog wel wat
tijd. Maar je kan nu ook al teksten schrijven over de onderdelen van
de opleiding die je al achter de rug hebt. Misschien heb je tijdens
de vakantie wel eens een moment de tijd. Of misschien mis je tijdens
die periode soms de andere cursisten uit de groep en is het dan,
terwijl
je iets aan het opschrijven bent, voor even net alsof je nog midden
in het schooljaar zit.<br>
<br>
Misschien hoef je ook niet echt iets nieuws neer te schrijven, maar
vindt je sommige passages uit je dagboek perfect geschikt voor een
boek over de opleiding.<br>
<br>
<h3>Loop je niet wat te snel van stapel?<br>
Als ik iets schrijf, dan staat het vol fouten.</h3>
Dan ben je in uitstekend gezelschap! Einstein, de slimste mens die
er ooit geleefd heeft, schreef zoveel fouten dat zijn teksten bijna
onleesbaar waren. Telkens moest er iemand ze nalezen en alle fouten
verbeteren vooraleer zijn teksten konden verspreid worden. Ook voor
De LINK moet het mogelijk zijn er garant voor te staan dat de
schrijffouten
in je tekst verbeterd worden.<br>
<br>
<h3>Zal mijn naam vermeld staan onder de teksten<br>
die ik voor het boek schrijf? </h3>
In het boek zelf wordt niet onder ieder tekstdeeltje de naam van de
schrijver vermeld. Wel worden op de binnenzijde van de voorkaft alle
namen vermeld van de personen die hebben meegewerkt aan het schrijven
van het boek.<br>
<br>
<h3>Krijgen we extra punten voor het examen<br>
indien we meewerken aan het boek? </h3>
Helemaal niet. Je werkt volledig vrijwillig mee. Een bijdrage leveren
bezorgt je geen extra punten. Niet meewerken kost je ook geen punten.<br>
<br>
<h3>Ik wil wel iets schrijven.<br>
Maar hoe weet ik of het wel goed is? </h3>
Dit is een terechte bekommernis. Als je iets geschreven hebt, mag
je het altijd eens voorleggen aan je procesbegeleiders of aan een
docent of een andere medewerker van De LINK. Je mag ook altijd mijn
mening vragen.<br>
<br>
<h3>Wie ben je dan wel? Ken ik je misschien? </h3>
Ik heet Frans Spiesschaert.<br>
<br>
Omdat De LINK me gevraagd heeft hen te helpen bij het schrijven van
dat boek, noemt Céline me ``Onze Schrijver.''<br>
<br>
Omdat De LINK zelf over de opleiding al heel wat teksten heeft
geschreven,
die uiteraard ook hun plaats moeten krijgen in het boek, noemt Toon
me plagend ``Onze Afschrijver.''<br>
<br>
Omdat ik vroeger vooral over kinderrechten en jeugdbescherming
onderzoek
heb gedaan aan de universiteit noemt Lut mij ``Onze Onderzoeker.''<br>
<br>
<hr>
<a href="handboek-ed107.html"><img src="previous_motif.gif"
 alt="Previous"> Vorige</a> <a href="index.html"><img
 src="contents_motif.gif" alt="Up"> Titelpagina</a> <a
 href="handboek-ed022.html"><img src="next_motif.gif" alt="Next"> Volgende</a>

<!-- Start of StatCounter Code -->
<script type="text/javascript" src="../../../../statcounter/statcounter_vars.js">
</script>
<script type="text/javascript" src="http://www.statcounter.com/counter/counter.js">
</script>
<!-- End of StatCounter Code -->


</body>
</html>
