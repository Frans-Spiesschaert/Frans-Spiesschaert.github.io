<!DOCTYPE HTML PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
  <meta http-equiv="Content-Type"
 content="text/html; charset=ISO-8859-15">
  <meta name="GENERATOR" content="hevea 1.07">
  <title>Maatschappelijke context</title>
</head>
<body style="color: rgb(0, 0, 0); background-color: rgb(255, 204, 153);" alink="#000099" link="#000099" vlink="#990099">
<a href="handboek-ed102.html"><img src="previous_motif.gif"
 alt="Previous"> Vorige</a> <a href="index.html"><img
 src="contents_motif.gif" alt="Up"> Titelpagina</a> <a
 href="handboek-ed006.html"><img src="next_motif.gif" alt="Next"> Volgende</a>
<hr>
<h1><a name="htoc90">Hoofdstuk 4</a>.&nbsp; Maatschappelijke
context</h1>
<ul>
  <li><a href="handboek-ed005.html#toc15">Inleiding</a> </li>
  <li><a href="handboek-ed005.html#toc16">Een maatschappelijke behoefte</a>
  </li>
  <li><a href="handboek-ed005.html#toc17">Maatschappelijk en politiek
draagvlak</a> </li>
  <li><a href="handboek-ed005.html#toc18">Veranderd bewustzijn</a> </li>
</ul>
<a name="toc15"></a>
<h2><a name="htoc91">4.1</a>&nbsp;&nbsp;Inleiding</h2>
Het <em>maatschappelijk kader</em> waarbinnen het ideeëngoed van
ervaringsdeskundigen
gesitueerd moet worden is enerzijds het geheel van mensenrechten en
anderzijds het maatschappelijk debat in verband met het benaderen
van armen als een structurele partner, dat via het Algemeen Verslag
over de Armoede in een stroomversnelling is geraakt en een grote
maatschappelijke
erkenning heeft gekregen.<br>
<br>
De opleiding en de tewerkstelling van ervaringsdeskundigen werden
haalbaar omdat er een gunstige maatschappelijke context was gegroeid
om concreet iets te gaan doen aan de duidelijk ervaren behoefte aan
figuren die konden bijdragen tot het beter zichtbaar maken van de
missing link en tot het neutraliseren van de negatieve gevolgen die
uit het bestaan van die missing link resulteren. Er was dus een context
ontstaan, waarin men een duidelijke rol weggelegd zag voor opgeleide
ervaringsdeskundigen in armoede en sociale uitsluiting.<br>
<br>
<a name="toc16"></a>
<h2><a name="htoc92">4.2</a>&nbsp;&nbsp;Een maatschappelijke behoefte</h2>
<h3><a name="htoc93">4.2.1</a>&nbsp;&nbsp;Nood aan ervaringsdeskundigen</h3>
Jaren van armoedebestrijding maken duidelijk dat er een diepe kloof,
een <em>missing link</em>, is tussen enerzijds het beleid of werkers
uit alle voorzieningen waar armen mee geconfronteerd worden en
anderzijds
de armen zelf.<br>
<br>
De belangrijkste elementen hierin zijn het fundamenteel <em>verschil
in positie</em> tussen enerzijds de arme, die verplicht wordt
voortdurend
in armoede te leven en anderzijds de organisaties en beleidsactoren
die deze realiteit niet kennen. De beleidmakers en -uitvoerders behoren
dikwijls tot de <em>middenklasse</em>, onbekend met de harde realiteit
van het leven in armoede in al zijn facetten en vooral met het gevoel
van schaamte en vernedering, dat gepaard gaat met de ervaring van
de arme om steeds weer om hulp te moeten vragen. Ze bevinden zich
in de maatschappelijke positie om hun eigen oplossingen door te drukken
ten aanzien van de problemen van de armen. Hierdoor <em>verliezen
armen de greep</em> over hun eigen leven en over de maatschappelijke
besluitvorming,
ondanks tal van interventies en beleidsmaatregelen.<br>
<br>
Dit soort vaststellingen, waarbij we in de vorige hoofdstukken
uitgebreid
stilstonden, wijst op de noodzaak om in alle sectoren van het
maatschappelijk
gebeuren mensen in te schakelen, die vertrekken vanuit hun eigen
beleving
van armoede en die de logica begrijpen die achter de
overlevingsstrategieën
zit die ze hebben ontwikkeld, en deze logica ook kunnen overbrengen.
<blockquote><em>Door adequaat gebruik te maken van hun specifieke
ervaring in
armoede worden deze mensen ERVARINGSDESKUNDIGEN. De competentie om
van de eigen ervaringen op een adequate wijze gebruik te maken,
verwerven
ze via een opleidingsproces.</em>
</blockquote>
Het inzetten van deze ervaringsdeskundigen in armoede ontwikkelde
zich als een methodiek om de kloof tussen armen en voorzieningen of
overheidsinstanties te helpen overbruggen. <em>Ervaringsdeskundigen</em>
zijn dus een noodzakelijke schakel in alle sectoren waar armen mee
geconfronteerd worden, die in feite alle levensdomeinen bestrijken:
onderwijs, justitie, gezondheidszorg, tewerkstelling, welzijn,
jeugdzorg,
cultuur, huisvesting en maatschappelijke dienstverlening. Ook in de
beleidsvoering over deze levensdomeinen, is de inbreng van
ervaringsdeskundigen
onmisbaar en dit op alle mogelijke bestuursniveaus. Hun functie is
complementair aan die van de <em>opgeleide deskundigen</em> waarmee
ze samenwerken.<br>
<br>
<h3><a name="htoc94">4.2.2</a>&nbsp;&nbsp;Nood aan een opleiding</h3>
De ontstaansgeschiedenis van het concept ervaringsdeskundige in armoede
en sociale uitsluiting gaat terug naar De Cirkel vzw, die op 28 april
1988 ontstond als onderzoekscentrum, als hulpverleningsdienst en als
vereniging waar armen het woord nemen. Het grondige onderzoek van
deze organisatie naar wat armoede in de diepte betekent, heeft
belangrijke
nieuwe kennis opgeleverd. Mede aan de hand van deze nieuwe inzichten
kon men een historische kentering inluiden in het kijken naar armen.
Het individuele schuldmodel werd verlaten ten voordele van het bloot
leggen van structurele uitsluitingsmechanismen. En de positieve
krachten
van mensen in armoede werden erkend als een belangrijk aanknopingspunt
voor armoedebestrijding.<br>
<br>
De Cirkel introduceerde van bij haar ontstaan een nieuwe
emancipatorische
methodiek in de armoedebestrijding. Reeds in 1989 pleitte deze
organisatie
voor het inschakelen van ervaringsdeskundigen om de strijd tegen
armoede
meer humaan en meer efficiënt te maken. Binnen de eigen werking paste
De Cirkel dit principe ook zelf consequent toe. Dankzij dit
pionierswerk
van deze kleinschalige organisatie konden diensten en
overheidsinstanties
via hun contacten met De Cirkel het waardevolle van het concept
ervaringsdeskundige
in armoede zelf ervaren. Steeds vaker werd er door allerlei instanties
een beroep op gedaan, zodat het voor een organisatie als De Cirkel
niet langer haalbaar was om op alle vragen in te gaan. De
maatschappelijke
behoefte aan een groter potentieel van ervaringsdeskundigen in armoede
was duidelijk.<br>
<br>
Op basis van deze vaststelling werd door De Cirkel in samenwerking
met het OCMW van Antwerpen een poging gedaan om een aantal
ervaringsdeskundigen
op te leiden. Dit project kreeg de naam Driearmenkruispunt. In dit
opleidingsproject was ook een aantal maatschappelijk werkers van het
OCMW betrokken. Zij zouden een tandem gaan vormen met de
ervaringsdeskundigen.
Het project werd opgevolgd door een stuurgroep die er op moest toezien
dat de vraag van de armen centraal bleef staan. Deze stuurgroep was
samengesteld uit mensen van het OCMW en mensen van de Barst, de
oudergroep
van De Cirkel.<br>
<br>
Uiteindelijk is dit project niet tot een succes uitgegroeid. Hiervoor
zijn verschillende redenen aan te wijzen:
<ul>
  <li>Er bestond een belangrijk verschil in cultuur tussen het grote
instituut
OCMW en de kleine organisatie De Cirkel. </li>
  <li>Er werd in de opleiding veel te weinig aandacht besteed aan het
levensverhaal
op zich. </li>
  <li>De maatschappelijk werkers van het OCMW die in de opleiding
zaten,
vonden de opleiding behoorlijk zwaar. Ze ervaarden bijvoorbeeld een
heel grote discrepantie tussen hun eigen werksituatie in het OCMW
en wat ze in de opleiding meemaakten. Van hun collega's die de
opleiding
niet volgden, kregen ze daarentegen te horen dat ze in een luxesituatie
zaten. Deze grote discrepantie in perspectief maakte hun positie
moeilijk
houdbaar. </li>
  <li>De maatschappelijk werkers voelden zich niet erkend in hun eigen
pijn
en vonden dan ook geen mogelijkheid om deze pijn een plaats te geven
in hun opvatting over hun functie. </li>
</ul>
Toch zijn de betrokkenen, ondanks het vroegtijdige stopzetten van
het project, hun motivatie inzake armoedebestrijding niet verloren.
De maatschappelijk werkers waren nadien nog terug te vinden in de
wijkcentra van het OCMW, waar het werk aan de basis zich situeert.
En iemand van de betrokken ervaringsdeskundigen lag nadien mee aan
de basis van het opstarten van een reguliere opleiding voor
ervaringsdeskundigen
via De Link.<br>
<br>
Deze ervaring maakte ook duidelijk dat het realiseren van een
dergelijke
opleiding een te omvattende opdracht was voor een kleine organisatie
als De Cirkel. Zij moest niet enkel meerdere doelstellingen in de
armoedebestrijding trachten te realiseren, haar hoofdopdracht was
bovendien niet het organiseren en aanbieden van een opleiding, maar
bestond in feite in het voeren van actieonderzoek naar de
armoedeproblematiek.<br>
<br>
<h3><a name="htoc95">4.2.3</a>&nbsp;&nbsp;Nood aan een coherente aanpak</h3>
Vanaf dan is de zoektocht begonnen naar een betere formule om een
opleiding tot ervaringsdeskundige in het leven te roepen, die kon
tegemoetkomen aan een ruime vraag naar ervaringsdeskundigen vanuit
erg uiteenlopende sectoren. In een kleine groep werd een eerste concept
voor een opleiding uitgetekend.<br>
<br>
Om het geheel van de werkzaamheden verder te initiëren en te
coördineren
werd vervolgens, op 26 maart 1999, De Link opgericht. Het was immers
duidelijk geworden dat een dergelijke uitgebreide opdracht enkel met
kans op succes aangevat kon worden, als ze toevertrouwd werd aan een
aparte organisatie die dit als enige taak of in elk geval als
hoofdopdracht
had. Niet enkel het feit dat ervaringsdeskundigen in heel diverse
sectoren en voor erg uiteenlopende taken ingezet kunnen worden, noopte
tot een coherente aanpak. Ook het feit dat het verkeerd zou zijn om
zich enkel toe te spitsen op het aspect opleiding zonder daaraan het
tewerkstellingsvraagstuk te koppelen, maakte zo een coherente aanpak
noodzakelijk. De opleiding zelf, de tewerkstelling van
ervaringsdeskundigen
en het concept en toepassingsgebied van deze specifieke methodiek
zijn er de permanente aandachtspunten van.
<dl compact="compact">
  <dt><b>Toepassingsgebied:</b></dt>
  <dd>Ervaringsdeskundigen kunnen op erg diverse vlakken
een meerwaarde bieden. Ze kunnen ingeschakeld worden voor diverse
taken en in uiteenlopende functies. Zij kunnen ertoe bijdragen dat
in de uitoefening van al deze taken en functies het perspectief van
de arme een volwaardige plaats krijgt. Zij slaan de brug tussen de
wereld van de arme, die ook hun eigen wereld is, en die van andere
maatschappelijke actoren. </dd>
</dl>
<blockquote> <em>Opgeleide ervaringsdeskundigen in armoede en sociale
uitsluiting
zijn personen die armoede aan den lijve ondervonden hebben, die deze
ervaring verwerkt en verruimd hebben naar een bredere armoede-ervaring
en die via een opleiding houdingen, vaardigheden en methoden kregen
aangereikt om de verruimde armoede-ervaring deskundig aan te wenden
in alle sectoren van de armoedebestrijding.</em>
</blockquote>
<dl compact="compact">
  <dt><b>Opleiding:</b></dt>
  <dd>De brugfunctie en de processen die ze mogelijk maken,
moeten door middel van een opleiding gestut worden: mensen in armoede
dienen immers de nodige <em>inzichten</em>, <em>houdingen</em> en <em>vaardigheden</em>
te verwerven om als ervaringsdeskundige te kunnen werken in de functies
waarin ze nodig zijn. De opleiding moet tevens voldoende tijd kunnen
vrijmaken voor het noodzakelijke verwerkingsproces. Het betreft een
proces dat met veel zorg omringd moet worden.<br>
De opleiding tot ervaringsdeskundige werd dus geconcipieerd als een <em>doelgericht
proces</em> waarin de armen onder meer hun eigen
armoede-ervaringen
ten dele <em>verwerken</em> via de analyse van hun eigen
levensgeschiedenis.
Zo krijgen de cursisten de mogelijkheid hun individuele geschiedenis
en hun oplossingen te spiegelen en te toetsen aan andere
armoede-ervaringen
en aan een breder maatschappelijk kader. Zo komen ze van individuele
belevingen en oplossingen tot algemene analyses en oplossingen.</dd>
  <dt><br>
  </dt>
  <dt><b>Tewerkstelling:</b></dt>
  <dd>Actieve aandacht voor tewerkstelling vanuit de opleiding
is logisch, aangezien de opleiding er net gekomen is vanuit de
vaststelling
van een behoefte aan opgeleide ervaringsdeskundigen in het werkveld.
Door deze aandacht krijgt men de garantie dat de opgeleide
ervaringsdeskundigen
een belangrijke schakel zullen worden in de hulp- en dienstverlening
aan armen en kunnen ze een relevante bijdrage leveren aan de
armoedebestrijding
op alle niveaus. Tewerkstelling moet er met andere woorden garant
voor staan dat de kansen inzake armoedebestrijding die het aanbod
van opgeleide ervaringsdeskundigen aan de samenleving biedt, ook
werkelijk
worden aangegrepen.<br>
    <em>Tewerkstelling</em> werd dus heel nadrukkelijk verbonden aan de
    <em>opleiding</em> omwille van motieven die verband houden met de
essentie
van de <em>methodiek</em> van ervaringsdeskundigheid.<br>
Ook vanuit opleidingsoogpunt zijn er motieven om dat te doen. Vanuit
dit oogpunt wordt de koppeling met het werkveld gemaakt, opdat de
cursisten zo beter de kans krijgen om de gepaste inzichten,
vaardigheden
en houdingen te verwerven en te integreren.<br>
Er zijn tenslotte ook ethische redenen waarom precies deze opleiding
zich om de tewerkstelling van cursisten dient te bekommeren. Zo is
er onder meer het gegeven dat heel wat personen die de opleiding
volgen,
nog steeds leven in grote bestaansonzekerheid. Dit, samen met het
feit dat de aard van de opleiding van cursisten op emotioneel vlak
zware inspanningen vraagt, en gekoppeld aan het feit dat het
armoedeprobleem
in wezen een probleem van maatschappelijke uitsluiting is, waarvan
personen die in armoede leven het slachtoffer zijn, toont aan dat
cursisten bereid zijn wel heel ver te gaan in het opnemen van een
engagement in verband met de problematiek van armoede. De balans zou
dan wel helemaal scheef getrokken worden, mocht de samenleving
daartegenover
niet een evenwaardig eigen engagement stellen in de strijd tegen
armoede,
met name onder de vorm van een tewerkstellingsgarantie voor
afstuderende
cursisten. </dd>
</dl>
<a name="toc17"></a>
<h2><a name="htoc96">4.3</a>&nbsp;&nbsp;Maatschappelijk en politiek
draagvlak</h2>
We zagen dat het uitwerken en daadwerkelijk realiseren van een
opleidings-
en tewerkstellingsprogramma voor ervaringsdeskundigen in armoede
slechts
kans van slagen maakte omdat er een voldoende stevig maatschappelijk
draagvlak voor bestond. Tot het totstandkomen ervan droegen de
werkzaamheden
van De Cirkel vzw ongetwijfeld bij. Gedurende ongeveer 10 jaar
verrichtte
deze organisatie onderzoek dat een diepere kennis beoogde van de
grondslagen
van armoede en van de dynamieken die haar bestendigen. Dat dit
onderzoek
niet <em>over</em>, maar <em>samen met</em> armen werd gevoerd was
een
belangrijke innovatie. Daarenboven werd er in De Cirkel expliciet
voor gekozen om mensen in armoede als collega, als betaalde
professionele
werkkracht, in te schakelen in de armoedebestrijding. Het feit dat
het initiatief tot het verrichten van onderzoek genomen werd door
een organisatie die zich tevens dagelijks engageerde in de concrete
dienstverlening aan personen in armoede, vergrootte onmiskenbaar het
geloof in de toepasbaarheid van de bekomen resultaten.<br>
<br>
Het diepgaand zoeken naar de wortels van armoede, en dit samen met
personen in armoede, leidde niet enkel tot een beter begrip van
armoede,
maar leverde meteen ook de allereerste ervaringsdeskundigen in armoede
in Vlaanderen op.<br>
<br>
Het betrekken van personen die in armoede leven als ervaringsdeskundige
kreeg navolging.<br>
<br>
In 1993 opteerde Kind en Gezin er als eerste grote organisatie voor
om het werken met ervaringsdeskundigen als methodiek te integreren
binnen het begeleidingswerk met de gezinnen. In afwachting van een
officiële opleiding voor ervaringsdeskundigen, organiseerde Kind en
Gezin zelf intern een korte introductieopleiding voor de
ervaringsdeskundigen
die er net in dienst waren genomen.<br>
<br>
In 1994 startte ook De Cirkel met een eerste opleidingsinitiatief
voor ervaringsdeskundigen als antwoord op de bijna dagelijkse vraag
naar hun ervaringsdeskundigen vanuit alle zorgsectoren, vanuit diverse
opleidingen en door tal van beleidsactoren. Het betrof het reeds
genoemde
Driearmenkruispunt.<br>
<br>
Door de steeds toenemende vraag naar ervaringsdeskundigen en vanuit
het besef dat een opleiding door een ruimer maatschappelijk draagvlak
geschraagd moet worden, nam De Cirkel vervolgens in juni 1996 het
initiatief om actief op zoek te gaan naar een dergelijk draagvlak
met het oog op het permanent inrichten van een opleiding tot
ervaringsdeskundige.<br>
<br>
De hiervoor genoemde eerste en embryonale ontwikkelingen droegen er
zonder twijfel toe bij dat De Cirkel bij zijn zoektocht in het
werkveld,
in onderwijsmiddens en bij beleidsinstanties voldoende bereidheid
kon vinden om zich te engageren in een samenwerkingsverband dat zich
tot doel stelde om effectief een reguliere en permanente opleiding
uit te bouwen voor ervaringsdeskundigen in armoede.<br>
<br>
Een faciliterende factor was ongetwijfeld het feit dat de
armoedeproblematiek
kon rekenen op toenemende beleidsaandacht. Een beleid dat niet meer
twijfelde aan het feit dat armoede een kwestie is van uitsluiting
en van het schenden van mensenrechten.<br>
<br>
<h3><a name="htoc97">4.3.1</a>&nbsp;&nbsp;Bij beleidsactoren komt
armoede nadrukkelijk op de agenda te staan</h3>
<h4><a name="htoc98">4.3.1.1</a>&nbsp;&nbsp;Armoede als een schending
van mensenrechten</h4>
Het recht op een menswaardig leven voor elke burger werd in december
1948 opgenomen in de <em>Universele Verklaring van de Rechten van
de Mens</em>. Organisaties van armen gingen zich op deze
mensenrechtenverklaring
beroepen om aan te tonen dat de dagelijkse levensomstandigheden van
armen overduidelijk bestempeld moeten worden als een groot onrecht.
Om dit bewustzijn levendig te houden, groeide de traditie om naar
aanleiding van de internationale dag van de mensenrechten, die op
17 oktober wordt gevierd, samen te komen en getuigenis af te leggen
over de strijd tegen dit onrecht. Dergelijke bijeenkomsten gaan reeds
sinds vele jaren door in Parijs, waar op 17 oktober 1987 op het
Trocaderoplein
een gedenksteen werd onthuld ter ere van de slachtoffers van grote
armoede. Ook in meerdere Vlaamse steden wordt op die dag hulde gebracht
aan de slachtoffers van armoede. Dit is onder meer het geval op het
Sint-Pietersplein in Gent en op de Esplanade voor het Europese
Parlement
in Brussel, waar replica's van de Parijse gedenksteen werden geplaatst.<br>
<br>
Het thema van armoede en armoedebestrijding este stilaan een permanente
en vooraanstaande plaats op in het <em>politieke en maatschappelijke
debat</em>.<br>
<br>
Reeds in 1976 werd in het kader van de wet op het OCMW erkend dat
iedere persoon het recht heeft op maatschappelijke dienstverlening
teneinde een leven te kunnen leiden dat beantwoordt aan de menselijke
waardigheid. Het duurde nochtans nog tot in 1994 eer dit fundamentele
recht van elke mens op een menswaardig leven ook werd opgenomen in
de Belgische grondwet. Daarin werd meteen ook nader bepaald wat we
ons bij dit begrip <em>menswaardig leven</em> moeten voorstellen: het
gaat onder meer om het recht op bescherming van de gezondheid, het
recht op een behoorlijke huisvesting, het recht op culturele en
maatschappelijke
ontplooiing, enzovoort.<br>
<br>
België werd daarmee één van de toonaangevende landen op het vlak van
het ontwikkelen van een concrete aanpak van armoede vanuit een visie
op armoede als een probleem van systematische structurele uitsluiting.
België koos er met andere woorden voor om armoede te gaan benaderen
vanuit een <em>mensenrechtenmodel</em>.<br>
<br>
De Belgische regering koos er ook uitdrukkelijk voor de armen zelf
te betrekken bij de armoedebestrijding. Voor het eerst in de
wereldgeschiedenis
vroeg een regering de arme om als <em>actieve partner</em> mee de
structurele
oorzaken van armoede aan te pakken. In uitvoering van de
regeringsverklaring
van de regering Dehaene II (<small>Federale regering (1992), <em>Regeerakkoord
9 maart 1992</em>, Brussel.</small>), waarin sprake was van een
contract met de burger met het oog op een
meer solidaire samenleving, gaf de Minister van Sociale Integratie
in 1992 de opdracht aan de Koning Boudewijnstichting om in nauwe
samenwerking
met de representatieve vereniging ATD Vierde Wereld en de Vereniging
van Belgische Steden en Gemeenten een ``Algemeen Verslag over de
Armoede'' op te stellen. We citeren :
<blockquote>``De overheid erkent dat het noodzakelijk is om een meer
solidaire
samenleving tot stand te brengen. Dit kan alleen door de ervaringen
en verwachtingen te kennen van de mensen die het hardst onder de
armoede
lijden. Het zijn dan ook zij zelf die, zo rechtstreeks mogelijk, het
woord voeren in deze bij uitstek democratische dialoog.''
</blockquote>
Dit verslag moest :
<blockquote>``...een middel worden om, door de mensen die in armoede
leven
zelf en de sociale actoren te mobiliseren, de structurele oorzaken
van armoede en bestaansonzekerheid grondig aan te pakken.''
</blockquote>
Het <em>Algemeen Verslag over de Armoede</em> [<a
 href="handboek-ed033.html#KBS94">KBS 1994</a>] dat hieruit
ontstond, was het resultaat van een twee jaar durende intense
mobilisatie
en dialoog, een proces van armen en verenigingen, van werkers en
beleidsmensen
uit alle hoeken van België. Deze dialoogmethode werd ook de basis
van alle verdere beleidsacties.<br>
<br>
<h4><a name="htoc99">4.3.1.2</a>&nbsp;&nbsp;Armoede als systematische
structurele uitsluiting</h4>
Tegelijkertijd was er de belangrijke evolutie op wereldvlak die
zichtbaar
werd in de aanbevelingen van de wereldtop van Kopenhagen in maart
1995: alle regeringsleiders erkenden er officieel dat armoede een
<em>structureel</em> en dus <em>maatschappelijk gecreëerd</em>
fenomeen
is en geen individueel schuldgegeven. Deze verklaring betekende een
historische kentering in het kijken naar armoede en armen.<br>
<br>
Nog een belangrijk inzicht uit deze top: als armoede een probleem
van uitsluiting is, dan moet armoedebestrijding zich logischerwijs
toespitsen op inclusie, het opnieuw insluiten en betrekken van mensen
die in armoede leven. En zeker moet men dan armen ook betrekken bij
de strijd tegen die armoede.<br>
<br>
Dergelijke inzichten leefden ook op het niveau van de Vlaamse Regering,
die de wil uitdrukte om de armen zelf bij de armoedebestrijding te
betrekken.<br>
<br>
In de <em>Beleidsbrief Armoede</em> van 1997 stelde Leo Peeters,
toenmalig
Vlaams Minister van Binnenlandse Aangelegenheden, Stedelijk Beleid
en Huisvesting:
<blockquote>``Een efficiënt en effectief armoedebeleid vraagt dat we de
betrokkenen
dichter en permanent betrekken bij dit beleidswerk. Zij kennen de
betekenis van armoede en haar oplossing beter dan wie ook. Hierbij
is de vorming en opleiding van ervaringsdeskundigen een belangrijk
middel. Ervaringsdeskundigen zijn armen die de ervaringen van armen
vertalen naar het beleidsniveau. Tevens stelt het deze mensen in staat
om via scholing terecht te komen in het reguliere arbeidscircuit en
vergroot dit ernstig de kans op een reëel tewerkstellingsperspectief.''
</blockquote>
En het jaar daarop kondigde deze Vlaamse Minister in zijn <em>Beleidsbrief
Armoede</em> aan dat in het voorjaar 1999 een experiment inzake
opleiding
en tewerkstelling van ervaringsdeskundigen in armoede officieel zou
van start gaan.<br>
<br>
De minister wist zich bij het nemen van deze beslissing gedragen door
alle politieke partijen in het Vlaamse Parlement. Naar aanleiding
van een themadebat over armoede en sociale uitsluiting in het Vlaamse
Parlement (februari 1998) schaarden alle politieke partijen zich in
een motie van aanbeveling (<small>Vlaamse regering (1998), <em>Maatschappelijke
beleidsnota Armoede
en sociale uitsluiting. Motie van aanbeveling tot besluit van het
op 19 februari 1998 in plenaire vergadering gehouden themadebat over
armoede en sociale uitsluiting</em>. Brussel.</small>) achter een
decretale regeling voor een dergelijke opleiding en tewerkstelling
van ervaringsdeskundigen in alle levensdomeinen waar armen mee te
maken hebben. De daarop volgende Vlaamse Regering nam de tekst van
deze motie integraal op in haar regeringsverklaring (juli 1999).<br>
<br>
In de regeringsverklaringen van de Federale (<small>Federale regering
(1999), <em>De brug naar de eenentwintigste eeuw
- Regeringsverklaring en regeerakkoord - 28 juli 1999</em>. Brussel.</small>)
en de Vlaamse (<small>Vlaamse regering (1999), <em>Een nieuw project
voor Vlaanderen.
Het Vlaams Regeerakkoord</em>. Brussel, 13 juli 1999.</small>)
regeringen van juli 1999 werden 4 belangrijke prioriteiten naar voor
geschoven die samenvallen met de peilers van het project ``Opleiding
en Tewerkstelling van ErvaringsDeskundigen in armoede (OTED)'':
<ul>
  <li>de nood aan actieve participatie van armen; </li>
  <li>de nood aan ervaringsdeskundigen in armoede en sociale
uitsluiting; </li>
  <li>het belang van onderwijsinitiatieven over de netten heen; </li>
  <li>de nood aan opleidingsinitiatieven die leiden tot tewerkstelling
van
mensen die leven in armoede- en uitsluitingssituaties. </li>
</ul>
Op de <em>Wereldtop over armoede en sociale cohesie</em> van 2000 in
Genève ("Kopenhagen +5") werd een onderzoeksrapport
[<a href="handboek-ed033.html#UNDP00">UNDP 2000</a>] gepresenteerd met
betrekking tot de evolutie van de
armoedesituatie in de wereld, vijf jaar na de top in Kopenhagen. Uit
dit rapport bleek dat de armoede in de wereld nog steeds verergerde,
behalve daar waar armen actief betrokken werden bij de
armoedebestrijding.
Op deze top heeft Vice-premier en Minister van Sociale Integratie
Vande Lanotte in de verklaring van de Belgische regering benadrukt
dat actieve participatie van mensen in armoede onontbeerlijk is in
de armoedebestrijding.<br>
<br>
Participatie van personen die in armoede leven bleef ook nadien een
centraal aandachtspunt in het beleid inzake armoedebestrijding, zoals
bijvoorbeeld blijkt uit de op vraag van de Europese Unie opgemaakte
Nationale Actieplannen Armoede 2001-2003 (<small>Federaal Ministerie
van Sociale zaken, volksgezondheid en leefmilieu
(2001), <em>Nationaal actieplan sociale insluiting NAPincl - Integrale
versie - juni 2001</em>. Brussel.</small>) en 2003-2005. Deze
actieplannen is men bij voorkeur Nationale Actieplannen
inzake Sociale Inclusie gaan noemen, wat nog maar eens beklemtoont
hoe wezenlijk het is om ook armen volwaardig te betrekken bij alle
facetten van het samenleven. In deze actieplannen erkent het beleid
onder meer dat voor een efficiëntere en humanere armoedebestrijding
ervaringsdeskundigen onontbeerlijk zijn als brugfiguren in alle
sectoren
waar armen dagelijks mee geconfronteerd worden. De federale regering
stelde reeds in zijn eerste Actieplan dat met het oog hierop OCMW's
de mogelijkheid hebben om ervaringsdeskundigen bij hun dienstverlening
te betrekken. Armen die via een opleiding deskundig gemaakt worden
in hun armoede-ervaring worden door de overheid dus erkend als een
onmisbare schakel in een emancipatorisch armoedebeleid. Tegen de
achtergrond
van deze NAP's stelde ook de Vlaamse regering een eigen Vlaams
Actieplan
Armoedebestrijding op, dat zich toespitst op de Vlaamse bevoegdheden
in verband met deze problematiek.<br>
<br>
Al deze beleidsactiviteit en de specifieke klemtonen die erin terug
te vinden zijn tonen aan dat het creëren van een opleiding voor
ervaringsdeskundige
in armoede en sociale uitsluiting tegemoetkomt aan een duidelijk
ervaren
behoefte van het beleid. Dit zal nadien trouwens expliciet bevestigd
worden, wanneer de Vlaamse regering in het decreet betreffende de
armoedebestrijding (<small>Ministerie van de Vlaamse gemeenschap
(2003), <em>Decreet 21 maart
2003 betreffende de armoedebestrijding</em>. Brussel, Belgisch
Staatsblad
11/06/03.</small>) aparte aandacht wijdt aan ervaringsdeskundigen in de
armoede. Op
21 maart 2003 werd het decreet, op 1 stem na, unaniem goedgekeurd
in het Vlaamse Parlement.<br>
<br>
Het decreet definieert een ``ervaringsdeskundige in de armoede''
als een ``persoon die armoede heeft ervaren, deze ervaring heeft
verwerkt en verruimd en via een opleiding houdingen, vaardigheden
en methoden kreeg aangereikt om de verruimde armoede-ervaring deskundig
aan te wenden in één of meerdere sectoren van de armoedebestrijding.''<br>
<br>
In een aparte afdeling over ``ervaringsdeskundigen in de armoede'',
bepaalt het decreet dat ``in alle sectoren waarmee armen worden
geconfronteerd initiatieven worden genomen voor de tewerkstelling
van ervaringsdeskundigen in de armoede''. Verder regelt het decreet
dat ``de Vlaamse regering organisaties voor coördinatie en toeleiding
tot de opleiding van ervaringsdeskundigen in de armoede kan erkennen
en subsidiëren. [...] De coördinatie bestaat in het scheppen van
de voorwaarden voor de organisatie van de opleiding, de tewerkstelling
van ervaringsdeskundigen, de sensibilisatie voor de opleiding en het
bewaken van de kwaliteit ervan.''<br>
<br>
Door dit decreet wordt de <em>opgeleide ervaringsdeskundige in armoede
en sociale uitsluiting</em> een decretaal bestaande functie en wordt in
het vooruitzicht gesteld dat deze ervaringsdeskundigen tewerkgesteld
zullen worden in alle sectoren waarmee armen te maken krijgen.
Daarnaast
voorziet dit decreet ook in de mogelijkheid om de coördinatietaken
van coördinatieorganen als De Link te financieren.<br>
<br>
Op 10 oktober 2003 werden de uitvoeringsbesluiten (<small>Vlaamse
regering (2003), <em>Besluit van de Vlaamse regering tot
uitvoering van het decreet van 21 maart 2003 betreffende de
armoedebestrijding</em>.
Brussel, Belgisch Staatsblad 24/11/03.</small>) bij dit decreet
gestemd. Deze uitvoeringsbesluiten bevestigen de
ambitie om ervaringsdeskundigen in te schakelen in alle sectoren
waarmee
armen worden geconfronteerd. Artikel 23 van deze uitvoeringsbesluiten
bepaalt dat elke Vlaamse Minister binnen zijn beleidsdomein
initiatieven
neemt inzake de tewerkstelling van ervaringsdeskundigen.<br>
<br>
Nog in deze uitvoeringsbesluiten is bepaald dat er een permanent
armoedeoverleg
(PAO) opgericht wordt, waaraan vertegenwoordigers van de verschillende
administraties van het ministerie van de Vlaamse Gemeenschap en van
de Vlaamse openbare instellingen deelnemen, evenals vertegenwoordigers
van het Vlaamse netwerk van verenigingen waar armen het woord nemen.
Het eerste formele overleg vond plaats op 19 januari 2004 en één van
de agendapunten had als onderwerp De Link vzw en de tewerkstelling
van opgeleide ervaringsdeskundigen in armoede en sociale uitsluiting.
Samen met de aanwezige ambtenaren werd een eerste aanzet gegeven om
te onderzoeken op welke manier men binnen de verschillende
beleidsdomeinen
kan zorgen voor werkgelegenheid voor ervaringsdeskundigen.<br>
<br>
Er zou kort na het indienen van het ontwerp van het decreet betreffende
de armoedebestrijding in het Vlaams Parlement ook een voorstel van
decreet ingediend worden, dat ertoe strekte een ondersteuningsbeurs
toe te kennen aan personen in de opleiding tot ervaringsdeskundige
in de armoede en sociale uitsluiting. Het voorstel wilde tegemoetkomen
aan de vaststelling dat personen die de opleiding tot
ervaringsdeskundige
volgen, omwille van hun armoedesituatie vaak een financiële drempel
ondervinden. Het was ingegeven door het moreel motief dat elke burger
de kans moet krijgen om zich voldoende te scholen met het oog op een
volwaardige integratie in de samenleving, een motief dat zijn vertaling
vindt in fundamentele mensenrechten, zoals het recht op onderwijs
en het recht op arbeid. Het voorstel strekte ertoe alle cursisten
die de opleiding volgen recht te geven op een ondersteuningsbeurs.
Het liep echter vast op de discussie over de vraag of de behandelde
materie ressorteerde onder de bevoegdheid van de Minister van Welzijn,
of een bevoegdheid betrof die gezamenlijk moest worden opgenomen door
alle ministers, bevoegd voor persoonsgebonden materies.<br>
<br>
Desondanks blijft het beleid aandacht hebben voor armoedebestrijding
en de betekenis van ervaringsdeskundigen daarin. Het Vlaamse
Regeerakkoord
van 2004 zegt hierover bijvoorbeeld: ``Op het vlak van
armoedebestrijding
en sociale cohesie moet Vlaanderen bij de top 5 van de EU-regios
behoren.
Alle inwoners en doelgroepen hebben tijdens elke levensfase voldoende
ontwikkelingskansen en keuzemogelijkheden om op elk domein deel te
nemen aan het maatschappelijke leven.'' De Vlaamse regering stelt
volgende strategieën voorop om deze ambitieuze doelstelling te
realiseren:
``We schakelen mensen die in armoede leven en hun organisaties
tijdig en structureel in bij de voorbereiding van het beleid;'' en
``Elk beleidsdomein heeft aandacht voor armoedebestrijding en
risicoverlaging.
Daartoe doen de Vlaamse administratie en de diverse organisaties beroep
op ervaringsdeskundigen in armoede en sociale uitsluiting.''<br>
<br>
Deze feiten illustreren dat de toegenomen beleidsaandacht voor de
armoedeproblematiek niet noodzakelijk garant staat voor een
probleemloze
vertaling van die aandacht in concrete maatregelen. Het maakt het
ook gemakkelijker te begrijpen dat ondanks het feit dat armoede
nadrukkelijk
op de beleidsagenda kwam te staan en er een ruim maatschappelijk en
politiek draagvlak groeide voor het concept ervaringsdeskundige, dit
toch niet kon beletten dat het ontwikkelen en uitbouwen van de
opleiding
tot ervaringsdeskundige bij momenten onder erg precaire financiële
omstandigheden moest gebeuren. Het zou ruim vijf jaar duren alvorens
de financieringsstructuur voor het project, zoals die in <a
 href="handboek-ed015.html#eerste-ervaringen">paragraaf 14.3</a>
uitgetekend
staat, ook effectief operationeel was. In de tussentijd moest het
project in belangrijke mate trachten te overleven op onzekere en soms
erg laattijdig uitbetaalde projectsubsidies.<br>
<br>
<h3><a name="htoc100">4.3.2</a>&nbsp;&nbsp;In het werkveld bewijzen de
eerste ervaringsdeskundigen hun nut</h3>
In de vorige paragrafen kwam reeds ter sprake dat De Cirkel vanaf
zijn ontstaan in 1988 ten aanzien van het werkveld een voorbeeldfunctie
vervulde door het systematisch inschakelen in haar werking van armen
als ervaringsdeskundigen en hen daarin ook te erkennen als volwaardige
werknemers. Hierdoor kon het werkveld de waarde en de haalbaarheid
van het samenwerken met ervaringsdeskundigen eerst wat van een afstand
bekijken. Maar al heel snel werd de zinvolheid van het werken in een
tandem van een opgeleide deskundige met een ervaringsdeskundige door
sommige diensten en organisaties erkend, en vanuit diverse diensten
werd voor heel uiteenlopende concrete objectieven een beroep gedaan
op medewerkers van De Cirkel om op die wijze ook voor de eigen dienst
de meerwaarde te kunnen genieten van het betrekken van een
ervaringsdeskundige.<br>
<br>
Een belangrijke stap in het verder winnen van het werkveld voor het
idee-enëngoed van ervaringsdeskundigheid, werd
gezet toen Kind en Gezin als grote en gezaghebbende Vlaamse openbare
instelling in 1993 besliste om het werken met ervaringsdeskundigen
als methode binnen het begeleidingswerk met de gezinnen te integreren.
Zijn Raad van Bestuur officialiseerde deze beleidskeuze, waardoor
duidelijk het signaal gegeven werd dat de hele organisatie ervan
overtuigd
was dat samen met ervaringsdeskundigen een meer kwaliteitsvolle
dienstverlening
kon geboden worden.<br>
<br>
Dit zijn slechts enkele feiten die aantonen dat het werkveld er klaar
voor was om het eigen functioneren kritisch te laten bevragen vanuit
het perspectief van de arme en meteen de deur openstelde om er zich
ook kwalitatief door te laten verdiepen.<br>
<br>
<a name="toc18"></a>
<h2><a name="htoc101">4.4</a>&nbsp;&nbsp;Veranderd bewustzijn</h2>
Samenvattend kan men stellen dat voorafgaand aan de uitbouw van een
reguliere opleiding voor ervaringsdeskundigen zich op diverse
maatschappelijke
niveaus een nieuw bewustzijn inzake armoedebestrijding ontwikkelde,
dat een duidelijke plaats inruilde voor de rol van de arme zelf daarin.<br>
<br>
Maar tegelijk laat de voorgeschiedenis ook zien dat een aantal
belangrijke
stappen gezet zijn in de evolutie van het denken over die rol van
de arme ten aanzien van de aanpak van zijn situatie. Nadat het
duidelijk
geworden was dat de arme niet kon gezien worden als een object, als
een voorwerp van interventie, maar dat het daarentegen essentieel
is de arme als een partner te zien, heeft er zich nog een hele evolutie
voltrokken met betrekking tot de precieze aard van dit partnerschap.
Men kan eigenlijk vier opeenvolgende denkstappen onderkennen. Elk
van deze denkstappen heeft aanleiding gegeven tot concrete
pilootinitiatieven
in het kader van de armoedebestrijding in Vlaanderen. De laatste stap,
het onderkennen van de nood aan een reguliere en permanente opleiding
voor professionele ervaringsdeskundigen in armoede en sociale
uitsluiting,
is het logische sluitstuk van deze evolutie, die we hier schematisch
weergeven.
<ul>
  <li>In een eerste periode leerde men de arme vooral te zien als een
partner
in de dialoog: hulpverlening aan personen in armoede werd niet meer
een kwestie van het geven van directieven, maar een kwestie van dialoog
met de arme. Dit staat geenszins in tegenstelling tot het feit dat
de hulpverleningsrelatie in essentie het partnerschap blijft
definiëren.
De dagcentra in de bijzondere jeugdzorg De Touter en De Tandem kunnen
in dit verband als de corresponderende pilootinitiatieven worden
aangeduid. </li>
  <li>In een tweede periode ontdekte men de arme ook als een partner in
de hulpverlening en het onderzoek: de arme wordt als professional
ingeschakeld en vormt een tandem met de opgeleide deskundige, zij
het in een experimenteel kader. Hier vervulde De Cirkel de rol van
pilootinitiatief. </li>
  <li>Als professionele partner blijkt de arme een eigen deskundigheid,
met name ervaringsdeskundigheid, in te brengen. Deze deskundigheid
berust op kennis en vaardigheden, die kunnen bevorderd, ontwikkeld
en verfijnd worden via een ad hoc opleiding. Het project
Driearmenkruispunt
en het opleidingsproject dat door Kind en Gezin werd opgezet, gelden
als pilootinitiatieven in het kader van deze derde denkstap. </li>
  <li>In een groot aantal maatschappelijke domeinen kan het inschakelen
van ervaringsdeskundigen een meerwaarde bieden in de strijd tegen
de armoede. Een dergelijke ruime maatschappelijke behoefte aan
ervaringsdeskundigen
vereist een permanent uitgebouwde en structureel verankerde opleiding.
Hier valt het opleidingsproject te situeren dat door De Link wordt
geco-oördineerd. </li>
</ul>
De voorgaande schets van de evolutie in het denken over partnerschap
van mensen die in armoede leven, is gemaakt vanuit het perspectief
van de methodiek ervaringsdeskundige in armoede en sociale uitsluiting.
Uiteraard is partnerschap geen exclusief kenmerk van deze methodiek.
Partnerschap is bijvoorbeeld evenzeer een belangrijk principe van
de dialoogmethode, zoals die toegepast wordt in de verenigingen waar
armen het woord nemen.<br>
<br>
<hr>
<a href="handboek-ed102.html"><img src="previous_motif.gif"
 alt="Previous"> Vorige</a> <a href="index.html"><img
 src="contents_motif.gif" alt="Up"> Titelpagina</a> <a
 href="handboek-ed006.html"><img src="next_motif.gif" alt="Next"> Volgende</a>

<!-- Start of StatCounter Code -->
<script type="text/javascript" src="../../../../statcounter/statcounter_vars.js">
</script>
<script type="text/javascript" src="http://www.statcounter.com/counter/counter.js">
</script>
<!-- End of StatCounter Code -->


</body>
</html>
