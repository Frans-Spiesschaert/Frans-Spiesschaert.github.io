<!DOCTYPE HTML PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
  <meta http-equiv="Content-Type"
 content="text/html; charset=ISO-8859-15">
  <meta name="GENERATOR" content="hevea 1.07">
  <title>Beroepsprofiel</title>
</head>
<body style="color: rgb(0, 0, 0); background-color: rgb(255, 204, 153);" alink="#000099" link="#000099" vlink="#990099">
<a href="handboek-ed015.html"><img src="previous_motif.gif"
 alt="Previous"> Vorige</a> <a href="index.html"><img
 src="contents_motif.gif" alt="Up"> Titelpagina</a> <a
 href="handboek-ed017.html"><img src="next_motif.gif" alt="Next"> Volgende</a>
<hr>
<h1><a name="htoc436">Hoofdstuk 15.</a>&nbsp; <a name="beroepsprofiel"></a>Beroepsprofiel</h1>
<ul>
  <li><a href="handboek-ed016.html#toc78">Inleiding</a> </li>
  <li><a href="handboek-ed016.html#toc79">Wezenlijke aspecten van de
functie</a> </li>
  <li><a href="handboek-ed016.html#toc80">Missiebepaling</a> </li>
  <li><a href="handboek-ed016.html#toc81">Het uittekenen van een
beroepsprofiel</a> </li>
</ul>
<a name="toc78"></a>
<h2><a name="htoc437">15.1</a>&nbsp;&nbsp;Inleiding</h2>
De inschakeling van ervaringsdeskundigen in armoede en sociale
uitsluiting
binnen het werkveld was in het begin een zoekproces. Dit zoekproces
startte reeds toen de eerste cursisten als ervaringsdeskundige terecht
kwamen in het werkveld in het kader van hun beroepspraktijk. Binnen
het werkveld was men nog niet gewend om met ervaringsdeskundigen te
werken. Dus lag een duidelijke taakomschrijving voor de
ervaringsdeskundige
nog niet klaar. Daarenboven kan de ervaringsdeskundige tewerkgesteld
worden in alle sectoren die met armoede te maken hebben, wat,
afhankelijk
van de sector en de concrete dienst, tot erg uiteenlopende
takenpakketten
kan leiden.<br>
<br>
De meeste organisaties die geïnteresseerd waren om als praktijk- of
tewerkstellingsplaats te fungeren hadden veel vragen naar wat een
ervaringsdeskundige is, wat hij doet of kan doen binnen hun eigen
organisatie en wat men van hem mag verwachten. Ook voor De Link bleef
het, ondanks een duidelijk conceptueel kader, een zoektocht naar een
goede manier om dit concept te vertalen naar de concrete context van
een specifieke dienst, en op grond daarvan een gepaste
functieomschrijving
te vinden voor de ervaringsdeskundige in die dienst. <br>
<br>
Dat het in de praktijk blijkbaar niet zo gemakkelijk is om echt vat
te krijgen op het beroep ervaringsdeskundige heeft te maken met het
feit dat het wezenlijke ervan eigenlijk niet kan teruggebracht worden
tot een specifiek takenpakket. In het <em>Beroepsprofiel
ervaringsdeskundigen
in armoede en sociale uitsluiting</em> [<a
 href="handboek-ed033.html#Bem03">Vandenbempt
en Demeyer 2003</a>] wordt een sterk onderscheid
gemaakt tussen de taken die ervaringsdeskundigen doen en de functie
die ze daarin opnemen. De taken waarvoor de ervaringsdeskundigen
ingezet
worden zijn: individuele ondersteuning en begeleiding, groepswerk,
beleidswerk, vorming, supervisie, advies en tot slot onderzoek. In
feite verschilt dit niet van de taken die opgenomen worden door
opgeleide
deskundigen. Het essentiële verschil is dat de ervaringsdeskundige
deze taken uitvoert vanuit een eigen specifieke invalshoek en
werkwijze.
Namelijk hij brengt het <em>onbekende</em> perspectief van de arme
binnen
in organisaties en beleid vanuit zijn verruimde en verwerkte
armoede-ervaring
en zijn doorleefde kennis van armoede. Dit vertaalt zich in de functies
die de ervaringsdeskundige opneemt. In het beroepsprofiel worden vijf
groepen van functies onderkend: tolken en verduidelijken van de
leefwereld,
brug- en bemiddelingsfunctie, ondersteuning, kritische en
signaalfunctie
en drempelverlagend werken.<br>
<br>
<a name="toc79"></a>
<h2><a name="htoc438">15.2</a>&nbsp;&nbsp;Wezenlijke aspecten van de
functie</h2>
In essentie is een ervaringsdeskundige:
<ul>
  <li>een deskundige van de leefwereld en het perspectief van de arme; </li>
  <li>een tolk van de kracht van de mensen; </li>
  <li>een duider van de, soms kleine, missing links. </li>
</ul>
Een dergelijke functie van ervaringsdeskundige vereist van de
betrokkenen
dat ze over een heleboel vaardigheden beschikken:
<ul>
  <li>Een ervaringsdeskundige moet in staat zijn de zaken te bekijken
vanuit
zichzelf. Daartoe moet hij zijn eigen ervaringen verwerkt hebben,
waardoor hij ze kan gebruiken als een bagage van waaruit gekeken wordt.
  </li>
  <li>Een ervaringsdeskundige moet naar de opgeleide deskundige
(hulpverlener)
kunnen tolken: vanuit eigen ervaringen verduidelijkingen en eventueel
aanvullingen kunnen geven. </li>
  <li>Een ervaringsdeskundige moet naar de cliënt hetzelfde doen als
wat
hij naar zichzelf doet. Dit wil zeggen door de bril van ervaringen
kijken, en van daaruit verduidelijken of soms spiegelen. </li>
</ul>
Het betekent meteen dat een ervaringsdeskundige permanent genoodzaakt
is
<ul>
  <li>naar zichzelf te kijken; </li>
  <li>naar de opgeleide deskundige en naar de organisatie te kijken; </li>
  <li>en naar de arme te kijken. </li>
</ul>
Dit is zonder meer een zeer moeilijke taak. Het houdt ook in dat in
de taakuitvoering zeer veel gevraagd wordt van mensen, die vaak zelf
nog omwille van de armoede met problemen af te rekenen hebben.<br>
<br>
<a name="toc80"></a>
<h2><a name="htoc439">15.3</a>&nbsp;&nbsp;Missiebepaling</h2>
Hoewel de essentie van de functie van ervaringsdeskundige niet zo
moeilijk onder woorden te brengen valt, blijft men vaak toch met het
gevoel zitten dat het moeilijk blijft om er zich heel concreet iets
bij voor te stellen. Dit heeft niet zozeer te maken met het feit dat
die functieomschrijving zodanig abstract is, maar wel met het feit
dat er nog maar weinig ervaring mee is in de praktijk. Daarom hebben
de procesbegeleiders van de eerste cursistengroep van Brussel in
dialoog
met hun cursisten gewerkt aan de hiernavolgende missietekst, waarin
ze de essentie van het werk als ervaringsdeskundige trachten te
verwoorden.<br>
<br>
Ervaringsdeskundigen kunnen in hun taakuitoefening in contact komen
met verschillende partijen, namelijk personen die in armoede leven,
hulpverleners en beleidsmensen. In de missietekst werden de
uitgangspunten
in het werken met die verschillende partijen zo duidelijk mogelijk
omschreven. Uiteraard krijgt men op die manier een soort van ideaal,
waaraan men in de praktijk niet steeds volledig kan beantwoorden.
Maar net daardoor kan het wel perfect gelden als een richtpunt voor
elke handeling die door de ervaringsdeskundige wordt gesteld.<br>
<br>
De tekst omschrijft de missie van een ervaringsdeskundige als volgt:<br>
``Uit ervaring weten we dat het leven in kansarmoede heel complex
en moeilijk kan zijn.<br>
<br>
Op verschillende terreinen van het leven kan je voor moeilijkheden
komen te staan waarvoor je geen oplossing ziet... en toch moet je
elke dag verder.<br>
<br>
Dat kan gaan over de kinderen, over de school, over geld, over
huisvesting,
over werk of werkloosheid, over uitsluiting of vernedering, over
gevoelens
van minderwaardigheid of woede, over niet begrepen worden...<br>
<br>
Zelfs een ogenschijnlijk klein probleem kan, als een domino, het begin
zijn van een onoverzichtelijke reeks moeilijkheden omdat alles met
alles samenhangt en er soms heel weinig reserve is.<br>
Uit ervaring weten we dat vele hulpverleners, ondanks eventuele goede
wil, niet echt kunnen begrijpen wat het betekent om in dergelijke
omstandigheden te leven.<br>
<br>
Ze willen helpen vanuit hun zicht op de problemen, ze geven adviezen,
willen ons moed inspreken... maar worden al snel ongeduldig als we
ons onmachtig voelen of als de zaken in hun ogen niet vooruitgaan
of als we niet akkoord gaan met hun voorstellen.<br>
<br>
Het lijkt dan voor hen alsof we niet echt willen, alsof we in de
miserie
willen blijven zitten.<br>
Uit ervaring weten we dat het mogelijk is om vooruit te komen en dat
het heel veel kan helpen als iemand je daarbij op een goede manier
ondersteunt. Een mens die bereid is om het hele verhaal te horen en
met ons wil zoeken naar de diepere oorzaken, zowel op maatschappelijk
vlak als bij onszelf. Iemand die onze binnenkant begrijpt en ook durft
vragen naar ons eigen aandeel. Iemand die in ons gelooft.<br>
Als ervaringsdeskundigen willen we in de mate van het mogelijke die
ondersteunende rol vervullen in samenwerking met de hulpverleners,
in de hoop dat de hulpverlening beter aansluiting kan vinden bij de
mensen in armoede die zich te weinig ondersteund weten. <br>
In het werk als ervaringsdeskundige willen we duidelijke richtpunten
hanteren voor onze contacten met personen die in armoede leven, met
hulpverleners en met beleidsmensen.
<ol type="1">
  <li>Ondersteunen van personen die in armoede leven.<br>
Een goede ondersteuning omvat verschillende aspecten die onderling
samenhangen.
    <ol type="a">
      <li>Opbouwen van vertrouwen<br>
Vertrouwen is voor ons de fundamentele basis om tot een echte
ondersteuning
te kunnen komen Vertrouwen kan slechts ontstaan als mensen zich echt
gehoord en begrepen voelen.<br>
Daarom willen we naar de mensen luisteren zonder vooropgezette ideeën
of vooroordelen.<br>
We willen erover waken om altijd na te gaan bij de mensen zelf of
het klopt als we ons een oordeel vormen.<br>
Een belangrijke factor is dat mensen door onze reacties, door onze
vragen, door onze manier van zijn... kunnen aanvoelen dat we echt
weten waarover het gaat. We spreken en handelen vanuit ons gevoel,
onze binnenkant, onze buik. Onze eigen geschiedenis geeft ons
aanknopingspunten
om door te gaan op zaken die moeilijk of kwetsbaar liggen en juist
dat kan vertrouwen wekken.<br>
Ook een vast geloof in de mogelijkheden van de mensen is noodzakelijk.
We beseffen maar al te goed dat kansarmen dikwijls veel meer in zich
hebben dan de maatschappij of de hulpverlening denkt. Geloof en
vertrouwen
vormen een basis waardoor mensen zich meer en meer durven laten zien
zoals ze echt zijn en hun mogelijkheden verder kunnen ontplooien. </li>
      <li>Aangaan van een werkelijke dialoog<br>
Enkel op basis van vertrouwen kan een echte dialoog tot stand komen,
kunnen er zaken gezegd worden die het hart, het wezen van de mensen
raken.<br>
Vooral de kunst van het vragen stellen is voor ons hier van belang.<br>
Goede vragen helpen mensen om stil te staan bij zichzelf, bij hun
eigen geschiedenis, bij hun evolutie, bij hun blokkades, bij hun
verlangens...
Ze zijn voor ons de sleutel tot het verstaan van zichzelf, tot het
besef van hoe men gekwetst werd en hoe men daarop gereageerd heeft,
tot het begrijpen van gevoelens van schuld en schaamte, van
minderwaardigheid
en woede...<br>
Goede vragen helpen mensen zich bewust te worden dat er redenen zijn
waardoor ze in een moeilijke positie zijn terechtgekomen. Ze kunnen
dikwijls niet direct beantwoord worden maar zetten een proces op gang
waardoor mensen hun gedrag meer betekenis kunnen gaan geven, er meer
vat op beginnen te krijgen, beperkingen en mogelijkheden beginnen
zien...<br>
Vanuit de herkenning die we voelen willen we, als het mogelijk is,
naar de kern gaan.<br>
Echte dialoog durft ook confronteren, de mensen bevragen naar hun
eigen verantwoordelijkheid, naar hun eigen aandeel.<br>
Echte dialoog helpt mensen hun eigen woorden te vinden, zichzelf uit
te drukken, voor zichzelf op te komen. </li>
      <li>Samen zoeken<br>
Op basis van werkelijke dialoog kan een zoekproces op gang komen.<br>
We weten dat dit gebeurt met vallen en opstaan, dat het voor een
hulpverlener
soms niet te vatten is hoe moeilijk het kan zijn om oude patronen
los te laten en terug in zichzelf te geloven.<br>
We weten hoe belangrijk het is dat de inzet van mensen gezien wordt,
dat de kleine stapjes niet vanzelfsprekend gevonden worden maar
bevestigd
worden.<br>
Samen zoeken betekent voor ons de verantwoordelijkheid bij de mensen
laten, zij bepalen het tempo, zij geven aan wat voor hen belangrijk
is, wat zij op dat moment aankunnen.<br>
Samen zoeken kan ook betekenen dat we de mensen informeren over zaken
waarop zij onvoldoende zicht hebben: hoe naar hen gekeken wordt, wat
van hen verwacht wordt in de maatschappij, welke normen gangbaar zijn
en van waar die komen, hoe bepaalde instellingen werken... Deze
informatie
kan noodzakelijk zijn om te begrijpen waaraan hulpverleners belang
hechten en waarom.<br>
Samen zoeken houdt voor ons ook in dat we, als het van pas komt,
ervaringen
uit ons eigen leven kunnen delen om de mensen te ondersteunen. Dat
we de mensen stimuleren tot actie als ze daaraan toe zijn en ernaast
blijven staan ook als het minder goed gaat.<br>
Samen zoeken is voor ons tenslotte ook onszelf in vraag durven stellen,
durven zeggen dat we het misschien ook niet weten, dat we ons ook
machteloos kunnen voelen, dat we ook niet altijd alles op een rij
hebben, dat we ook zoekende zijn en nog verder kunnen ontwikkelen... </li>
    </ol>
  </li>
  <li>Samenwerken met de hulpverleners<br>
Meestal zullen we in tandem werken met een hulpverlener. We zijn ervan
overtuigd dat hulpverlener en ervaringsdeskundige elkaar positief
kunnen aanvullen.<br>
De meeste hulpverleners hebben geen geschiedenis van kansarmoede en
het is normaal dat zij dikwijls niet echt verstaan hoe kansarmen in
elkaar zitten, hoe bepaalde reacties diep ingeslepen zijn door
voortdurende
uitsluiting in verschillende vormen, hoe mensen wantrouwig geworden
zijn tegenover hulpverleners, hoe jarenlange opgekropte kwaadheid
plots naar buiten kan schieten of iemand helemaal kan blokkeren, hoe
graag de mensen erbij willen horen en dan soms dingen doen of zaken
kopen die de hulpverlener onverantwoord vindt, hoe jarenlange
veroordeling
ertoe leidt dat mensen angstig worden als ze iets positief over
zichzelf
horen of als het beter begint te gaan en dan soms de neiging kunnen
hebben dat terug kapot te maken, hoe angst of schuld of schaamte heel
dikwijls de basis is van zogenaamd niet aangepast gedrag en onvermogen
om te beantwoorden aan wat gevraagd wordt, hoe tal van misverstanden
leiden tot verlies van energie bij de mensen en bij de hulpverleners...<br>
We zijn ervan overtuigd dat in een aantal vastgelopen situaties terug
beweging kan komen als we hulpverleners kunnen bijstaan. We willen
de ruimte scheppen zodat mensen zelf kunnen verwoorden waar ze staan,
wat ze nodig hebben... of dit, zo nodig, naar de hulpverlener
vertalen...
We willen proberen een brug te slaan over de kloof van mogelijke
misverstanden
vanuit verschillende belevingen.<br>
Deze poging heeft enkel kans van slagen als we op een gelijkwaardige
manier met de hulpverleners kunnen samenwerken, als we elkaar niet
als bedreigend ervaren, maar bereid zijn tot een open gesprek. Voor
ons en ook voor hulpverleners is dit niet vanzelfsprekend, het zal
voortdurend zoeken zijn, loskomen van gelijk halen... Net als
hulpverleners
zijn wij als ervaringsdeskundigen verschillend, we hebben uiteraard
onze beperkingen en zullen fouten maken, maar we zijn bereid om ook
naar onszelf te kijken en te leren... </li>
  <li>Samenwerken met het beleid<br>
Een armoedebeleid is maar zinnig als het afgestemd is op de werkelijke
noden van de mensen.<br>
De armen zelf moeten aan het beleid kunnen vertellen wat er schort,
wat zij nodig hebben, welke zaken nog moeten veranderd worden... Als
ervaringsdeskundigen kunnen wij ook hierin een brugfunctie vervullen.
Door ons contact met en ons aanvoelen van tal van gezinnen kunnen
we gemeenschappelijke noden en belangen van de mensen vertalen en
verwoorden en op de politieke agenda plaatsen.<br>
Ook bij de evaluatie van de beleidsopties kunnen we een belangrijke
rol spelen door de mensen aan de basis te bevragen naar het effect
ervan op hun leven en zo nieuwe informatie geven voor verbetering
van het beleid.<br>
Dit veronderstelt ook van de overheid dat zij de mensen in armoede
als volwaardige partners respecteert, bereid is in een open dialoog
te zoeken en de beslissingsmacht zo dicht mogelijk bij hen legt. </li>
</ol>
Tot slot: onze hoop is een positieve samenwerking op te bouwen met
alle belanghebbende partijen met het doel dat de mensen in armoede
in zichzelf gaan geloven en hun eigen leven in handen nemen op hun
manier. Pas dan kan er een oplossing op langere termijn groeien die
de vicieuze cirkel van armoede en uitsluiting doorbreekt.''<br>
<br>
<a name="toc81"></a>
<h2><a name="htoc440">15.4</a>&nbsp;&nbsp;Het uittekenen van een
beroepsprofiel</h2>
Vanuit de aangevoelde behoefte naar meer duidelijkheid voor het
werkveld
omtrent de functie van ervaringsdeskundige, achtte De Link het ook
zinvol om het initiatief te nemen om samen met de tewerkstellende
organisaties per sector op zoek te gaan naar een aangepast profiel.
Zo wilde men tot een profiel komen met functieomschrijvingen die
haalbaar
waren voor de ervaringsdeskundige en werkbaar voor de organisaties.
Een profiel ook, dat zoveel mogelijk garanties zou bieden voor het
behoud van het wezenlijke karakter van ervaringsdeskundigheid. De
eerste initiatieven van De Link in dat verband vallen te situeren
in de periode kort voordat de eerste cursistengroepen afstudeerden.<br>
<br>
Aanvankelijk had De Link de bedoeling om zelf te werken aan het opmaken
van zo een beroepsprofiel, uitgaande van eigen ervaringen en inzichten
en in samenspraak met de praktijkplaatsen van de
cursisten-ervaringsdeskundigen
en met de algemene stuurgroep. Een eerste stap in die richting betrof
het opzetten van een inventarisatie door cursisten van de taken die
ze in het kader van hun stage in de praktijkplaatsen uitvoerden.<br>
<br>
<h3><a name="htoc441">15.4.1</a>&nbsp;&nbsp;Registratie door cursisten</h3>
Aan de praktijkbegeleiders werd gevraagd om dit inventariseren als
een opdracht mee te geven aan de cursisten of om het eventueel samen
met hen op te pakken in één van de praktijkgebonden vakken. Diverse
aandachtspunten stonden daarbij voorop:
<ul>
  <li>per praktijkplaats een zo gedetailleerd mogelijk overzicht
bekomen
van de werkelijke rol en het werkelijke takenpakket van de cursist; </li>
  <li>een zicht krijgen op de werkelijke tijd die aan elk van deze
taken
werd besteed, zodat het mogelijk werd zich een idee te vormen van
de taken die vaak terugkeren en van de taken die slechts bij
uitzondering
worden vervuld; </li>
  <li>aangeven of naast de werkelijk uitgevoerde taken binnen de
organisatie
nog andere taken weggelegd kunnen zijn voor een ervaringsdeskundige,
maar die op dat moment niet werden opgenomen, omdat de
ervaringsdeskundige
in opleiding er zelf (nog) niet aan toekwam, dan wel omdat hij daartoe
geen kansen kreeg. </li>
</ul>
<h3><a name="htoc442">15.4.2</a>&nbsp;&nbsp;Wetenschappelijke studie</h3>
Deze contouren welke in de werkgroep werden uitgetekend, kwamen terug
als raamwerk voor het beroepsprofiel dat uiteindelijk door het Hoger
Instituut voor de Arbeid (HIVA) van de KU Leuven werd uitgeschreven.<br>
<br>
Dit onderzoeksinstituut had van de Vlaamse Overheid de opdracht
gekregen
om in het kader van een onderzoeksproject een beroepsprofiel van
ervaringsdeskundige
in armoede en sociale uitsluiting op te maken. Aan dit project heeft
De Link zijn volle medewerking verleend door alle kennis die ze terzake
al had verzameld ter beschikking te stellen. Een dergelijke
onderzoeksopdracht
was immers erg welkom. Ze bood het voordeel dat er vanop een zekere
afstand, en dus met een grotere objectiviteit, kon gewerkt worden
aan de opmaak van een profiel, maar vooral dat dit op een
wetenschappelijk
onderbouwde wijze kon gebeuren. Voor de aanmaak van dit beroepsprofiel
werd de procedure gevolgd, die door het HIVA werd ontwikkeld als
basismethodologie
voor het opmaken van een beroepsprofiel [<a
 href="handboek-ed033.html#Sel96">Sels 1996</a>].<br>
<br>
Als resultaat van deze wetenschappelijke studie werd op 18 juni 2003
het eerste beroepsprofiel gepubliceerd over het beroep van
ervaringsdeskundige
in armoede [<a href="handboek-ed033.html#Bem03">Vandenbempt en Demeyer
2003</a>]. Gezien het om een methodiek in ontwikkeling
gaat en dus ook om een beroep in beweging, gaan de auteurs ervan uit
dat men het beroepsprofiel eerder moet zien als een richtingwijzer,
die een aantal bakens uitzet, maar die het beroep nog geenszins
definitief
vastpint. De auteurs benaderen het beroepsprofiel duidelijk niet als
een contextloos gegeven, maar koppelen het aan een aantal oriëntaties,
die er de grondslag voor vormen. De belangrijkste daarvan is
ongetwijfeld
de vaststelling van het bestaan van een <em>missing link</em> in de
strijd tegen armoede en sociale uitsluiting, en dit gekoppeld aan
een visie op mensen in armoede als gelijkwaardige partners in die
strijd.<br>
<br>
Volgens het profiel ligt de eigenheid van ervaringsdeskundigen vooral
in het feit dat ze beschikken over een <em>doorleefde kennis</em> in
verband met armoede en sociale uitsluiting en in het feit dat ze zicht
hebben op en vertrouwd zijn met het <em>eigen specifieke perspectief</em>
van armen en uitgeslotenen, een perspectief dat maar al te vaak over
het hoofd wordt gezien.<br>
<br>
Wellicht het meest cruciale gegeven is het feit dat men bij het
gevoerde
onderzoek in functie van het opstellen van het beroepsprofiel tot
de vaststelling is gekomen dat het beroep van ervaringsdeskundige
in armoede en sociale uitsluiting zich niet onderscheidt van andere
beroepen op grond van de taken en activiteiten die ervaringsdeskundigen
verrichten,
<blockquote>``maar vooral in de manier waarop of het vertrekpunt van
waaruit
zij deze taken en activiteiten vorm geven en uitvoeren. Hun `doorleefde
kennis' over armoede en sociale uitsluiting, hun zicht op en
vertrouwdheid
met het perspectief van armen en uitgeslotenen (cf. supra) vormen
de kern van deze eigenheid. Dit zijn de fundamenten van het beroep
`ervaringsdeskundige in de armoede en sociale uitsluiting'.'' [<a
 href="handboek-ed033.html#Bem03">Vandenbempt en Demeyer 2003</a><cite>,
p. 16</cite>]
</blockquote>
Uit het beroepsprofiel komt tevens naar voor dat de ervaringsdeskundige
bij uitstek een teamspeler is, zelfs in die mate dat het beroep van
ervaringsdeskundige slechts in een samenwerkingscontext uitgeoefend
kan worden:
<blockquote>``Als men de eigenheid van een ervaringsdeskundige wil
`benutten'
binnen een organisatie, dan moet die ervaringsdeskundige in zekere
mate ingeschakeld worden, aanwezig zijn of kunnen mee-draaien in de
dagelijkse werking en/of concrete activiteiten binnen de organisatie
kunnen opnemen (al dan niet in tandem). Uit de interviews blijkt immers
dat men de eigenheid van ervaringsdeskundigen niet geïsoleerd of `los
van' de taken en activiteiten die de kern uitmaken van de organisatie
ter beschikking kan stellen.'' [<a href="handboek-ed033.html#Bem03">Vandenbempt
en Demeyer
2003</a><cite>, p. 19</cite>]
</blockquote>
De taken van ervaringsdeskundigen kunnen volgens de studie naar het
beroepsprofiel gegroepeerd worden in vijf categorieën:
<ol type="1">
  <li>individuele ondersteuning en begeleiding (ambulant of
residentieel); </li>
  <li>groepswerk (ambulant of residentieel); </li>
  <li>beleidswerk (binnen organisaties of koepel, op lokaal of
bovenlokaal
niveau); </li>
  <li>vorming, supervisie en advies (naar armen, hulpverleners,
beleidsmensen
of medewerkers uit andere sectoren, zoals bijvoorbeeld onderwijs,
huisvesting, tewerkstelling, enzovoort); </li>
  <li>onderzoek. </li>
</ol>
Dit zijn niet meer of niet minder dan de kernactiviteiten van de
diverse
sectoren die rechtstreeks te maken hebben met de bestrijding van
armoede
en sociale uitsluiting. Meteen zet dit heel duidelijk in de verf dat
ervaringsdeskundigen inderdaad zinvol ingeschakeld kunnen worden in
al deze sectoren.<br>
<br>
Via het vervullen van de hierboven vermelde taken, leveren
ervaringsdeskundigen
een specifieke eigen bijdrage. Ze vervullen daarin dus een eigen
functie.
De kern van de eigen bijdragen van ervaringsdeskundigen tot deze
activiteiten
kan overeenkomstig het profiel eveneens in vijf punten samengevat
worden:
<ol type="1">
  <li>tolken - verduidelijken van de leefwereld; </li>
  <li>brugfunctie - bemiddelen; </li>
  <li>ondersteunen; </li>
  <li>kritische functie - signaalfunctie; </li>
  <li>drempelverlagend werken. </li>
</ol>
Het beroepsprofiel gaat nadien nog verder in op de vereisten, waaraan
ervaringsdeskundigen moeten voldoen om hun functie te kunnen
realiseren.
Naast het verwerven van ervaringsdeskundigheid gaat het dan om
beroepshoudingen
of attitudes, vaardigheden en kennis, waarover de ervaringsdeskundige
moet beschikken. Op basis van deze vereisten wordt het mogelijk om
op een intentionele wijze leertrajecten voor ervaringsdeskundigen
in armoede en sociale uitsluiting te ontwikkelen.<br>
<br>
Het beroepsprofiel vestigt er de aandacht op dat het van heel groot
belang is voor het inschakelen van ervaringsdeskundigen in het werkveld
dat voldaan wordt aan een aantal <em>voorwaarden inzake
arbeidsorganisatie</em>.
Zo wordt gesteld dat de komst van een ervaringsdeskundige van
organisaties
een open en zoekende houding vereist.
<blockquote>``Daarbij gaat het vooral over de bereidheid om de eigen
werking
en de eigen organisatie kritisch te bevragen en door te lichten. Het
afstemmen ven het `aanbod' (o.a. hulp- en dienstverlening, maatregelen,
procedures, subsidiereglementen, enz.) op de `vraag' van armen en
uitgeslotenen is immers niet alleen de taak van de ervaringsdeskundige,
maar van de ganse organisatie en van alle medewerkers. Dit vraagt
uiteraard een investering op het vlak van tijd, ruimte en middelen.
Verder is het ook noodzakelijk om iedereen vooraf goed te informeren
en voor te bereiden op de komst van een ervaringsdeskundige. Daarbij
dienen ook op organisatieniveau een aantal zaken uitgeklaard te worden,
zoals de reden of aanleiding om een ervaringsdeskundige aan te werven,
de visie van de organisatie op armoede en sociale uitsluiting, ...<br>
  <br>
De inschakeling van een ervaringsdeskundige kost tijd en kan dus in
geen geval een middel zijn om de werkdruk binnen de organisatie te
verminderen.'' [<a href="handboek-ed033.html#Bem03">Vandenbempt en
Demeyer 2003</a><cite>, p. 33</cite>]
</blockquote>
Gezien het feit dat hiervoor reeds vermeld werd dat de
ervaringsdeskundige
volgens het beroepsprofiel een teamspeler bij uitstek blijkt te zijn,
hoeft het niet te verwonderen dat dit profiel bijzondere aandacht
besteedt aan het <em>werken in tandem</em>.
<blockquote>``Binnen de tandem zijn beide partners gelijkwaardig: ze
hebben
elk hun deskundigheid, die de basis vormt voor hun complementariteit.
[...].<br>
  <br>
Deze tandemwerking is een goede en waardevolle formule, waarbij de
meerwaarde van de inschakeling van ervaringsdeskundigen in de armoede
en sociale uitsluiting maximaal benut kan worden. [...]. Voor
beginnende ervaringsdeskundigen is het samenwerken met een vaste
tandempartner
wel aan te bevelen.<br>
  <br>
De tandemformule kent niet alleen voordelen, ze stelt ook een aantal
voorwaarden:
  <ul>
    <li>er is voldoende tijd en ruimte nodig voor overleg en
uitwisseling; </li>
    <li>een vorm van coaching en ondersteuning voor de tandem(partners)
is
wenselijk; </li>
    <li>goede en duidelijke afspraken rond de samenwerking zijn
eveneens een
must.'' [<a href="handboek-ed033.html#Bem03">Vandenbempt en Demeyer 2003</a><cite>,
p. 33</cite>] </li>
  </ul>
</blockquote>
Tot slot willen we nog vermelden dat de publicatie over het
beroepsprofiel
van ervaringsdeskundige op het vlak van arbeidsorganisatie de nood
aan ondersteuning en coaching voor de ervaringsdeskundige beklemtoont:
<blockquote>``Gezien het specifieke van de job van ervaringsdeskundigen
in
de armoede en sociale uitsluiting is ondersteuning en begeleiding
voor de ervaringsdeskundigen erg belangrijk. Binnen deze ondersteuning
is er enerzijds ruimte nodig voor het bespreken van elementen uit
het eigen verleden die de ervaringsdeskundigen nog niet verwerkt
hebben.
Dit is zeker noodzakelijk op momenten dat ervaringsdeskundigen binnen
hun job geconfronteerd worden met eigen onverwerkte emoties of
problemen.
Anderzijds is ook ondersteuning of reflectie nodig rond het
functioneren
als ervaringsdeskundige binnen de organisatie.'' [<a
 href="handboek-ed033.html#Bem03">Vandenbempt
en Demeyer 2003</a><cite>, p. 34</cite>]
</blockquote>
Overigens geeft het beroepsprofiel aan dat voorzien in de nodige
begeleiding
en ondersteuning voor de ervaringsdeskundigen absoluut noodzakelijk
is, wegens het feit dat het een <em>psychisch zware en belastende
functie</em> betreft ten gevolge van een aantal factoren. Hiermee wordt
bevestigd dat in verband met de inschakeling van ervaringsdeskundigen
een pleidooi voor zorgzaamheid, zoals we dat reeds formuleerden in
<a href="handboek-ed014.html#zorgzaamheid">paragraaf 13.5</a> geen
overbodige luxe is.<br>
<br>
Het feit dat dermate snel een beroepsprofiel werd uitgeschreven voor
een nog maar pas ontstane functie is eerder ongewoon. Toch is dit
een goede zaak, vooral omdat het een allerminst alledaagse functie
betreft, zodat enige richtsnoeren goed van pas komen als men binnen
zijn organisatie een dergelijke functie wil implementeren. In die
zin zou men zelfs kunnen stellen dat een grondige lectuur van dit
beroepsprofiel noodzakelijk is voor al wie op het terrein samenwerkt
met een ervaringsdeskundige.<br>
<br>
<h3><a name="htoc443">15.4.3</a>&nbsp;&nbsp;Een vraag aan de SERV</h3>
Intussen kreeg ook de Sociaal Economische Raad voor Vlaanderen (SERV)
de vraag om een beroepsprofiel op te stellen voor ervaringsdeskundige
in armoede en sociale uitsluiting. Dit is van belang in het licht
van de permanente maatschappelijke en formele erkenning van de
opleiding
en van de tewerkstelling van ervaringsdeskundigen.<br>
<br>
Van zodra dit beroepsprofiel klaar is, wil De Link op basis daarvan
in de verschillende paritaire comités en overheidsinstellingen komen
tot een aparte functie van ervaringsdeskundige in armoede en sociale
uitsluiting en aansluitend hierbij tot een eigen baremasysteem voor
die functie. Dit geheel kadert overigens in de visie van De Link op
de verloning van ervaringsdeskundigen.<br>
<br>
<hr>
<a href="handboek-ed015.html"><img src="previous_motif.gif"
 alt="Previous"> Vorige</a> <a href="index.html"><img
 src="contents_motif.gif" alt="Up"> Titelpagina</a> <a
 href="handboek-ed017.html"><img src="next_motif.gif" alt="Next"> Volgende</a>

<!-- Start of StatCounter Code -->
<script type="text/javascript" src="../../../../statcounter/statcounter_vars.js">
</script>
<script type="text/javascript" src="http://www.statcounter.com/counter/counter.js">
</script>
<!-- End of StatCounter Code -->


</body>
</html>
