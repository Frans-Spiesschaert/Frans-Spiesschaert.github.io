<!DOCTYPE HTML PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
  <meta http-equiv="Content-Type"
 content="text/html; charset=ISO-8859-15">
  <meta name="GENERATOR" content="hevea 1.07">
  <title>Vademecum sociaal statuut cursisten</title>
</head>
<body style="color: rgb(0, 0, 0); background-color: rgb(255, 204, 153);" alink="#000099" link="#000099" vlink="#990099">
<a href="handboek-ed025.html"><img src="previous_motif.gif"
 alt="Previous"> Vorige</a> <a href="index.html"><img
 src="contents_motif.gif" alt="Up"> Titelpagina</a> <a
 href="handboek-ed027.html"><img src="next_motif.gif" alt="Next"> Volgende</a>
<hr>
<h1><a name="htoc595">Bijlage F</a>. &nbsp;<a name="cursistenstatuut"></a>Vademecum
sociaal statuut cursisten</h1>
<ul>
  <li><a href="handboek-ed026.html#toc131">VDAB</a> </li>
  <li><a href="handboek-ed026.html#toc132">OCMW</a> </li>
  <li><a href="handboek-ed026.html#toc133">RIZIV</a> </li>
  <li><a href="handboek-ed026.html#toc134">Andere sociale statuten</a> </li>
  <li><a href="handboek-ed026.html#toc135">Takenlijst lokale
opleidingscoördinator</a> </li>
</ul>
De administratie met betrekking tot het sociaal statuut van cursisten
is een taak van de lokale opleidingscoördinator. Het blijft gedurende
de hele opleiding een aandachtspunt. Als geheugensteun dus en omwille
van de complexiteit van de materie werd dit beknopt vademecum
opgesteld.
Het verwijst naar handige informatiebronnen en brengt de taken van
de lokale opleidingscoördinator in herinnering die rechtstreeks te
maken hebben met het sociaal statuut van cursisten.<br>
<br>
De sociale zekerheidssituatie van personen die in armoede leven kan
behoorlijk complex zijn. Onder cursisten valt ook een grote diversiteit
op, wat betreft hun sociaal statuut. Sommige cursisten zijn aangewezen
op het OCMW, andere zijn afhankelijk van het RIZIV. Soms hebben ze
een statuut bij de VDAB of in een project van sociale tewerkstelling.<br>
<br>
<a name="toc131"></a>
<h2><a name="htoc596">F.1</a>&nbsp;&nbsp;VDAB</h2>
Door de dienst training en opleiding van de VDAB regio Gent wordt
een onthaalbrochure voor de cursisten van de opleiding tot
ervaringsdeskundige
in de armoede en sociale uitsluiting verspreid en geregeld
geactualiseerd.
Ze is bedoeld om cursisten die het statuut van cursist bij de VDAB
hebben te informeren over hun rechten en plichten. De brochure bevat
onder meer informatie over het opleidingscontract, over de vergoedingen
die de cursist van de VDAB kan krijgen, over het recht op vrijstelling
van stempelcontrole, over de plichten van de cursist in geval van
afwezigheid, enzovoort.<br>
<br>
Dezelfde rechten en plichten gelden voor alle cursisten die de
opleiding
tot ervaringsdeskundige volgen en een opleidingscontract met de VDAB
hebben, ongeacht de regio waartoe ze behoren. Ook voor hen kan de
onthaalbrochure van de regio Gent dus erg nuttig zijn, in afwachting
dat ook andere regio's dit Gentse voorbeeld gaan navolgen.<br>
<br>
Ondanks het feit dat het sociaal statuut van cursist bij de VDAB goed
is uitgebouwd en degelijk gedocumenteerd, kan men toch nog
geconfronteerd
worden met situaties, waarvoor het niet eenduidig vast staat hoe men
ze dient te beoordelen. Zo is het bijvoorbeeld duidelijk dat een
cursist
geen opleidingscontract meer kan krijgen bij de VDAB indien hij een
opleidingsjaar dient te hernemen. Maar in een modulair uitgebouwde
opleiding blijkt een cursist soms ook geen opleidingscontract meer
te kunnen krijgen omdat hij volgens de VDAB te lang doet over de
opleiding.
Nochtans staat in dat geval de opleidingsduur, gezien het modulair
karakter ervan, niet eenduidig vast. Dit voorbeeld illustreert dat
het noodzakelijk kan zijn om vanuit de opleiding rond concrete
vraagstukken
met de VDAB te overleggen of te onderhandelen.<br>
<br>
<a name="toc132"></a>
<h2><a name="htoc597">F.2</a>&nbsp;&nbsp;OCMW</h2>
Ook leefloontrekkers die van start gaan met de opleiding tot
ervaringsdeskundige
in armoede en sociale uitsluiting kunnen bij de VDAB het statuut van
cursist en dus een opleidingscontract krijgen. Daarnaast kunnen
leefloontrekkers
ook nog te maken krijgen met aspecten, die specifiek zijn voor hun
situatie van leefloontrekker. Zo stellen sommige OCMW's cursisten
bijvoorbeeld voor om een integratiecontract af te sluiten ter
bekrachtiging
van het engagement dat de cursist aangaat door met de opleiding van
start te gaan.<br>
<br>
<a name="toc133"></a>
<h2><a name="htoc598">F.3</a>&nbsp;&nbsp;RIZIV</h2>
Voor cursisten die van het RIZIV afhangen is geen onthaalbrochure
beschikbaar, zodat de lokale opleidingscoördinator extra alert moet
zijn om cursisten die onder een dergelijk statuut vallen, uitgebreid
in te lichten over de mogelijke gevolgen die het volgen van de
opleiding
kan hebben en over de formaliteiten die ze eventueel in dit verband
moeten vervullen. Een cursist kan bijvoorbeeld in sommige gevallen
het risico lopen geschorst te worden omwille van het volgen van de
opleiding. Een dergelijke schorsing kan een cursist ook te beurt vallen
na het beëindigen van de opleiding, omdat men er vanuit gaat dat wie
een beroepsgerichte opleiding heeft voltooid, opnieuw arbeidsgeschikt
is. De adviserend geneesheer bekleedt in deze dossiers een
sleutelpositie.
In de meeste gevallen is het daarom aangewezen dat de lokale
opleidingscoördinator
met de goedkeuring van de cursist contact neemt met de persoon die
diens dossier beheert, zodat er rechtstreeks duidelijke afspraken
kunnen gemaakt worden met betrekking tot de te vervullen formaliteiten.<br>
<br>
<a name="toc134"></a>
<h2><a name="htoc599">F.4</a>&nbsp;&nbsp;Andere sociale statuten</h2>
Ook voor cursisten die onder andere sociale statuten vallen, kunnen
bepaalde specifieke regelingen van kracht zijn. Zo kunnen bijvoorbeeld
mindervaliden (via het Vlaams Fonds) en nog andere sociale statuten
vrijstelling bekomen van het betalen van het inschrijvingsgeld voor
de opleiding.<br>
<br>
Voor de sociaal tewerkgestelde cursisten moet soms onderhandeld worden
met de sociale tewerkstellingsplaatsen over het oplossen van de
ontstane
problemen op de werkvloer. Door het volgen van de opleiding komt de
cursist op de tewerkstellingsplaats in een uitzonderingssituatie
terecht,
hetgeen voor conflicten kan zorgen tussen de cursisten en de andere
werknemers.<br>
<br>
<a name="toc135"></a>
<h2><a name="htoc600">F.5</a>&nbsp;&nbsp;Takenlijst lokale
opleidingscoördinator</h2>
In verband met hun sociaal statuut is het van belang dat cursisten
reeds van bij de eerste opleidingsdag goed geïnformeerd worden over
een aantal essentiële zaken. Verder moet de lokale
opleidingscoördinator
permanent oog hebben voor het feit dat het tot zijn
verantwoordelijkheid
behoort om cursisten op de hoogte te brengen en te houden van alle
belangrijke informatie die met hun sociaal statuut verband houdt.<br>
<br>
<h3><a name="htoc601">F.5.1</a>&nbsp;&nbsp;Eerste lesdag nieuwe groep</h3>
Op een eerste lesdag is het niet enkel van belang dat cursisten
geïnformeerd
worden over een aantal zaken die verband houden met hun sociaal
statuut,
er moet hen uiteraard ook een aantal mededelingen gedaan worden over
praktisch-organisatorische zaken in verband met de opleiding. In de
hiernavolgende checklist komen ze allebei aan bod.
<ul>
  <li>als iedereen er is: verwelkoming, namenrondje (controle
aanwezigheden)
+ waar woont men? </li>
  <li>voorstelling:
    <ul>
      <li>lokale opleidingscoördinator </li>
      <li>procesbegeleiders </li>
      <li>VDAB-moduleverantwoordelijke </li>
      <li>afgevaardigde van het CVO </li>
    </ul>
  </li>
  <li>beknopte uitleg over de opleiding </li>
  <li>uitleg over de VDAB (thema's: zie onthaalbrochure VDAB) </li>
  <li>VDAB-contracten en fiches ``reisweg'' invullen </li>
  <li>uitleg over het CVO </li>
  <li>inschrijvingsfiches CVO invullen </li>
  <li>uitleg over terugbetaling onkosten: kinderopvang,
broodmaaltijden,
aankoop materiaal </li>
  <li>uitleg over het uurrooster </li>
  <li>tijd nemen voor vragen </li>
  <li>individuele check bij VDAB-verantwoordelijke en eventueel
CVO-afgevaardigde
van ingevulde papieren </li>
  <li>rondleiding: waar eten, toiletten, bureel opleidingscoördinator,
postvakjes
docenten, receptie, ... </li>
  <li>uitdelen balpennen, agenda's, notablok, mappen </li>
  <li>uitdelen huishoudelijk reglement en examenreglement (worden
grondig
besproken door de procesbegeleiders in de loop van de eerste weken) </li>
  <li>afsprakenlijst overlopen: waar roken, wie verwittigen bij ziekte,
ziektebriefjes, ... </li>
</ul>
<h3><a name="htoc602">F.5.2</a>&nbsp;&nbsp;Belangrijke informatie voor
de cursisten</h3>
<ul>
  <li>wat moeten cursisten met een werkloosheidsuitkering doen bij
ziekte?
(mutualiteit verwittigen e.d.) </li>
  <li>implicaties van een <em>deeltijdse</em> opleiding (o.a.
uitkering zakt
na 1 jaar voor samenwonenden en voor alleenstaanden zonder kinderen) </li>
  <li>kan men opgeroepen worden voor deeltijds werk? </li>
  <li>vergoeding reis- en kinderopvangkosten (-3 jaar) door de VDAB </li>
  <li>welke papieren moet men op het einde van de maand indienen bij de
uitbetalingsinstelling? </li>
  <li>wat moet men doen in de schoolvakanties, welke papieren moet men
dan
indienen? </li>
  <li>is de opleidingspremie en de reisonkostenvergoeding belastbaar? </li>
  <li>belang van inschrijving als ``vrijwillig werkzoekende'' als men
niet uitkeringsgerechtigd is (bijvoorbeeld huisvrouwen): dan kan men
na een jaar wèl een opleidingspremie krijgen! </li>
  <li>welke papieren moet iemand die op RIZIV staat invullen? </li>
  <li>papieren voor iemand die wel uitkeringsgerechtigd werkloos is,
maar
geen VDAB-contract krijgt (bijvoorbeeld ``bissers''): aanvraag
vrijstelling stempelcontrole </li>
  <li>papieren voor educatief verlof voor mensen die betaald werken </li>
</ul>
<hr>
<a href="handboek-ed025.html"><img src="previous_motif.gif"
 alt="Previous"> Vorige</a> <a href="index.html"><img
 src="contents_motif.gif" alt="Up"> Titelpagina</a> <a
 href="handboek-ed027.html"><img src="next_motif.gif" alt="Next"> Volgende</a>

<!-- Start of StatCounter Code -->
<script type="text/javascript" src="../../../../statcounter/statcounter_vars.js">
</script>
<script type="text/javascript" src="http://www.statcounter.com/counter/counter.js">
</script>
<!-- End of StatCounter Code -->


</body>
</html>
