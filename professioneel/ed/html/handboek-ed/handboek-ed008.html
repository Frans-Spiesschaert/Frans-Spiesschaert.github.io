<!DOCTYPE HTML PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
  <meta http-equiv="Content-Type"
 content="text/html; charset=ISO-8859-15">
  <meta name="GENERATOR" content="hevea 1.07">
  <title>Financiering</title>
</head>
<body style="color: rgb(0, 0, 0); background-color: rgb(255, 204, 153);" alink="#000099" link="#000099" vlink="#990099">
<a href="handboek-ed007.html"><img src="previous_motif.gif"
 alt="Previous"> Vorige</a> <a href="index.html"><img
 src="contents_motif.gif" alt="Up"> Titelpagina</a> <a
 href="handboek-ed009.html"><img src="next_motif.gif" alt="Next"> Volgende</a>
<hr>
<h1><a name="htoc141">Hoofdstuk 7.</a>&nbsp; Financiering</h1>
<ul>
  <li><a href="handboek-ed008.html#toc34">Beginselen</a> </li>
  <li><a href="handboek-ed008.html#toc35">Financieringsstructuur</a> </li>
</ul>
<a name="toc34"></a>
<h2><a name="htoc142">7.1</a>&nbsp;&nbsp;Beginselen</h2>
De erkenning door de samenleving dat armoede een structureel gecreëerd
fenomeen is, en dus een maatschappelijk probleem en geen individueel
schuldgegeven, maakt het ook tot een maatschappelijke
verantwoordelijkheid
om aan dit probleem iets te doen. Evenzeer leidt de erkenning dat
armen noodzakelijk zijn om aan efficiënte armoedebestrijding te doen
tot belangrijke consequenties voor de maatschappij, zowel op financieel
vlak als op het gebied van reglementering.<br>
<br>
Inzake reglementering noopt de erkenning van het feit dat mensen in
armoede zelf een noodzakelijke partner zijn in de strijd tegen armoede,
de samenleving ertoe de functie van ervaringsdeskundige structureel
te verankeren, onder meer in wetten en decreten, zoals het geval is
met het armoededecreet. (<small>Ministerie van de Vlaamse gemeenschap
(2003), <em>Decreet 21 maart
2003 betreffende de armoedebestrijding</em>. Belgisch Staatsblad,
11/06/03.</small>)<br>
<br>
Op financieel vlak zijn er de volgende twee belangrijke consequenties:<br>
<br>
<em>De kost voor de opleiding en tewerkstelling van ervaringsdeskundigen</em>
alsook de wettelijke of decretale verankering ervan moet door de
samenleving
in al zijn niveaus opgenomen worden. Aangezien armoede een
multi-aspectueel
probleem is, hebben diverse overheden op verschillende beleidsniveaus
hierin een verantwoordelijkheid. Dit moet zich ook vertalen in het
bijdragen tot de financiering van de opleiding en de tewerkstelling
van ervaringsdeskundigen in de armoede en sociale uitsluiting.<br>
<br>
<em>De armen</em>, die door hun deelname aan de opleiding een onmisbare
schakel worden in de armoedebestrijding, moeten financieel gehonoreerd
worden. Voor veel kandidaat-cursisten is een degelijke financiële
ondersteuning absoluut noodzakelijk om aan de opleiding te kunnen
deelnemen. Enerzijds moet tijdens de opleiding een maandelijkse
ondersteuningsbeurs
voorzien worden, anderzijds moet elke meerkost (bijvoorbeeld: vervoer,
voeding, verzekering, kinderopvang) vergoed worden.<br>
<br>
Essentieel in dit opzet is de betrokkenheid van alle politieke <em>beleidsniveaus</em>
om vanuit hun specifieke invalshoek verantwoordelijkheid op te nemen
in dit project. Dit impliceert meteen ook een vrij complexe
financieringsstructuur,
waarbij elk van de diverse overheden op de verschillende niveaus,
meer specifiek het Europese, het federale, het gemeenschapsniveau
en het provinciale niveau, dat aspect van het gehele project
financieren
dat behoort tot de eigen bevoegdheidssfeer.<br>
<br>
Het realiseren van een dergelijke financieringsstructuur is evenwel
een werk van lange duur.<br>
<br>
In de praktijk betekent dit vaak dat de financiering aanvankelijk
niet structureel is geregeld, maar op projectmatige basis gebeurt,
en dat in veel gevallen jaarlijks een nieuwe aanvraag dient te
gebeuren.
Dit was ook het geval voor de methodiek van ervaringsdeskundige.
Niettemin
kan men in de wijze waarop dit project gefinancierd kon worden,
nogmaals
bevestigd zien dat armoedebestrijding een kwestie is van samenwerking
en van gedeelde verantwoordelijkheden.<br>
<br>
Dit neemt niet weg dat het ten gevolge van de afhankelijkheid van
projectfinanciering voor De Link vaak moeilijk viel om het
kostenplaatje
van de opleiding rond te krijgen. Dit telkens opnieuw bij elkaar
trachten
te krijgen van de broodnodige centen om de opleiding te continueren,
vrat bovendien aan de energie die nodig is om inhoudelijk hoogstaande
kwaliteit te kunnen blijven leveren. Volgende knelpunten werden
ervaren:
<ul>
  <li>Projectfinanciering is afhankelijk van mogelijkheden die zich
aandienen
om projecten in te dienen en van richtlijnen die daarbij moeten
nageleefd
worden. In beide gevallen is goede informatie hierover vanwege de
overheid van cruciaal belang, maar niet evident; </li>
  <li>Bij projectfinanciering is men sterker afhankelijk van de
voorkeuren
van de betrokken beleidsinstanties. In het beleid treft men zowel
mensen aan die gewonnen zijn voor de methodiek van het werken met
ervaringsdeskundigen als mensen die niet overtuigd zijn van de waarde
van deze methodiek; </li>
  <li>De uitbetaling van subsidies laat bij projectfinanciering soms
erg
lang op zich wachten. Een van de vertragende factoren is de vereiste
goedkeuring door het rekenhof, dat vooral aandacht besteedt aan
dossiers
van organisaties die niet structureel gesubsidieerd worden en die
subsidies krijgen uit verschillende bronnen; </li>
  <li>Wanneer de uitbetaling van subsidies op zich laat wachten, moet
De
Link zelf aanzienlijke bedragen prefinancieren. Hiervoor moet De Link
beroep doen op kredieten, waarop intresten betaald moeten worden.
Maar deze intresten kunnen bij geen enkele projectfinanciering
gerecupereerd
worden. </li>
</ul>
<a name="toc35"></a>
<h2><a name="htoc143">7.2</a>&nbsp;&nbsp;<a
 name="financieringsstructuur"></a>Financieringsstructuur</h2>
De opleiding wordt financieel mogelijk gemaakt door de inbreng van
diverse actoren. Enerzijds betreft het de ondersteuning van het project
zelf. Anderzijds kunnen ook de cursisten genieten van tegemoetkomingen.
Het in elkaar passen van deze financieringsstructuur is het resultaat
van veel aanpassingen en herschikkingen, van een blijvend zoeken naar
de meest passende bevoegdheden en van een permanent aftasten van
mogelijkheden.<br>
<br>
Op grond hiervan ontwikkelde De Link niet enkel een praktische know-how
inzake het aanspreken van de diverse actoren op hun kernbevoegdheden
inzake armoedebestrijding in relatie tot de opleiding en tewerkstelling
van ervaringsdeskundigen, maar tegelijk groeide er een steeds
duidelijker
visie over de meest aangewezen manier om de diverse beleidsbevoegdheden
te verbinden met het maatschappelijk project van de bevordering van
ervaringsdeskundigheid als een onmisbare schakel in de
armoedebestrijding.<br>
<br>
Hierna schetsen we hoe de concrete vertaling van een gezamenlijk
gedragen
verantwoordelijkheid er idealiter uit ziet. Een belangrijk deel ervan
is ook reeds daadwerkelijk geïmplementeerd.<br>
<br>
<h3><a name="htoc144">7.2.1</a>&nbsp;&nbsp;Federale overheid</h3>
<h4><a name="htoc145">7.2.1.1</a>&nbsp;&nbsp;Ministerie van
Maatschappelijke Integratie</h4>
Het federaal Ministerie van Maatschappelijke Integratie zou in het
ideale scenario de financiering van de <em>internationalisering
van het ideeëngoed betreffende de missing link en ervaringsdeskundigheid</em>
voor zijn rekening moeten nemen.<br>
<br>
De Vlaamse en federale overheid hebben in het verleden internationaal
steeds een voortrekkersrol gespeeld met hun visie van participatie
en emancipatie bij het bestrijden van de armoede. Ook op het vlak
van de inschakeling van ervaringsdeskundigen in armoede en sociale
uitsluiting speelt België een pioniersrol.<br>
<br>
In de context van de uitwisseling van <em>good practices</em> rond de
verschillende Nationale Actieplannen van de lidstaten binnen de
Europese
Unie is het belangrijk dat de ruimte gecreëerd wordt om het ideeëngoed
achter de missing link en de inschakeling van ervaringsdeskundigen
internationaal uit te dragen en gelijksoortige initiatieven in het
buitenland (binnen Europa, maar ook daarbuiten) te ondersteunen en
mee uit te bouwen.<br>
<br>
Daarnaast zal dit ministerie in navolging van het NAPincl, de reële
tewerkstelling van de ervaringsdeskundigen in de OCMW's moeten
realiseren.<br>
<br>
<h3><a name="htoc146">7.2.2</a>&nbsp;&nbsp;Vlaanderen</h3>
In opvolging van de door de regering goedgekeurde uitvoeringsbesluiten
op het Vlaams decreet betreffende armoedebestrijding (oktober 2003),
zullen alle Vlaamse Ministers binnen hun beleidsdomein initiatieven
moeten ontwikkelen inzake de tewerkstelling van de opgeleide
ervaringsdeskundigen.<br>
<br>
<h4><a name="htoc147">7.2.2.1</a>&nbsp;&nbsp;Coördinerend Minister
Armoede</h4>
De coördinerend minister voor armoede financiert de structuur die
vereist is voor de <em>coördinatie van de opleiding, de
tewerkstelling,
de sensibilisatie en de opvolging.</em><br>
<br>
De coördinatiefunctie bestaat uit het scheppen van de voorwaarden
voor en de organisatie van de opleiding, de tewerkstelling, de
sensibilisatie
en het bewaken van de methodiek. Een belangrijk element hierin is
het zorg dragen voor een blijvende samenhang.<br>
<br>
Deze coördinatiefunctie omvat:
<ul>
  <li>Het opstarten, verder uitbouwen en structureel verankeren van de
opleiding,
de tewerkstelling en de beleidsbetrokkenheid; </li>
  <li>Het bewaken en bijsturen van de krachtlijnen van het project naar
alle betrokken actoren; </li>
  <li>Permanente sensibilisatie, via vorming en informatie, van
burgers,
diensten en beleid; </li>
  <li>Zorg dragen voor een blijvende samenhang tussen alle betrokkenen;
  </li>
  <li>Het creëren van een ondersteunings- en opvolgingssysteem voor de
tewerkgestelde
ervaringsdeskundigen. </li>
</ul>
<h4><a name="htoc148">7.2.2.2</a>&nbsp;&nbsp;Minister van Werk</h4>
De minister van werk financiert de tewerkstellingscoördinatie, d.w.z.
de structuur die vereist is voor het <em>creëren van werkgelegenheid
voor en het ondersteunen van de tewerkstelling van ervaringsdeskundigen.</em><br>
<br>
Ervaringsdeskundigen zijn totaal nieuw in het arbeidscircuit. Het
concretiseren van deze nieuwe functie in alle mogelijke werkvormen
vraagt veel tijd, energie en ondersteuning. In dit kader moet het
mogelijk zijn om vorming en ondersteuning aan te bieden aan stage-
en tewerkstellingsplaatsen. Bovendien blijft het permanent nodig
bijkomende
tewerkstellingsplaatsen te creëren. Daarom lijkt het passend dat de
Minister van werkgelegenheid de betaling van die functies in de
algemene
coördinatie van het project die betrekking hebben op het
tewerkstellingsluik
op zich neemt.<br>
<br>
<h4><a name="htoc149">7.2.2.3</a>&nbsp;&nbsp;Minister van Onderwijs</h4>
Aangezien het een erkende opleiding in het kader van het
volwassenenonderwijs
betreft, behoort het tot de bevoegdheid van de minister van onderwijs
om de opleiding overeenkomstig de geldende bepalingen te financieren.<br>
<br>
De kost van de opleiding tot ervaringsdeskundige ligt evenwel hoger
dan de gemiddelde kost binnen het volwassenenonderwijs.<br>
<br>
De meeste cursisten hebben een slechte schoolcarrière. Voor deze
generatiearmen
is dit een eerste echte kans op onderwijs, zodat de grootte van de
cursistengroepen beperkt gehouden moet worden en de behoefde aan
individuele
cursistenbegeleiding veel groter is dan in andere opleidingen.
Daarnaast
leven ze vaak nog altijd in armoede, zodat zij onmogelijk zelf kunnen
instaan voor de kosten verbonden aan de opleiding. Bovendien zorgen
deze specifieke kenmerken van de cursisten in de opleiding tot
ervaringsdeskundige
voor specifieke problemen, waardoor de lokale opleidingscoördinatoren
meer beschikbaar moeten zijn. Deze specifieke kenmerken resulteren
tevens in een groter takenpakket zowel voor de lokale
opleidingscoördinatoren
als voor de proces- en praktijkbegeleiders.<br>
<br>
Voor een opleiding die zich specifiek richt tot personen die in armoede
leven is het eveneens geen sinecure om de normen inzake groepsgrootte
te halen die in het volwassenenonderwijs gelden. De afwezigheidsgraad
en de uitval van cursisten ligt er een stuk hoger omwille van
uiteenlopende
redenen die rechtstreeks met de dagelijkse armoederealiteit verband
houden<br>
<br>
Dit alles maakt dat de kosten verbonden aan deze opleiding veel hoger
liggen dan het gemiddelde binnen het volwassenenonderwijs. Verder
in dit hoofdstuk, namelijk in <a href="#meerkost">paragraaf 7.2.6.3</a>
gaan we meer in detail in op de diverse facetten
van de meerkost van de opleiding tot ervaringsdeskundige.<br>
<br>
Omdat ervaringsdeskundigen onontbeerlijk zijn in armoedebestrijding
en omdat dit voor deze generatiearmen eigenlijk pas hun eerste kans
is op onderwijs, is het billijk dat het departement ook de financiering
van de meerkost van deze opleiding op zich neemt.<br>
<br>
Om aan de opleidingsbehoeften te kunnen voldoen, wordt in de toekomst
een totaal van 10 opleidingstrajecten voorzien, 2 in elke provincie.
In een eerste periode kan één opleidingstraject per provincie
vermoedelijk
volstaan om de meest dringende behoefte aan ervaringsdeskundigen in
te vullen.<br>
<br>
<h4><a name="htoc150">7.2.2.4</a>&nbsp;&nbsp;Ministeries met
persoonsgebonden bevoegdheden</h4>
Alle Vlaamse ministeries met persoonsgebonden bevoegdheden dienen
samen te werken voor het ter beschikking stellen van een <em>ondersteuningsbeurs
voor de cursisten.</em><br>
<br>
De armen die door hun deelname aan de opleiding een onmisbare schakel
worden in de armoedebestrijding moeten hiervoor financieel gehonoreerd
worden. Om de opleiding te kunnen blijven volgen is het voor velen
onder hen noodzakelijk dat ze over een ondersteuningsbeurs kunnen
beschikken, gezien de meerkost die de opleiding met zich meebrengt.
Door hun deelname aan de opleiding dreigen de cursisten anders vaak
financieel nog meer in de verdrukking te komen.<br>
<br>
Terug naar school gaan als volwassene houdt meestal in dat men moet
inleveren op het beschikbaar gezinsbudget, terwijl daarenboven de
opleiding zelf een aantal extra kosten met zich meebrengt. Voor veel
cursisten die met de opleiding tot ervaringsdeskundige starten wordt
het na verloop van tijd zeer moeilijk tot zelfs onmogelijk om de
opleiding
verder te zetten als er geen extra financiële tegemoetkoming komt.<br>
<br>
Om te kunnen voorzien in een financiële ondersteuning van cursisten
of in het vergoeden van aan de opleiding verbonden kosten, richtte
De Link een <em>cursistenfonds</em> op. Onder meer de opbrengst van
de verkoop van het boek <em>Uit het huis, uit het</em> <em>hart</em>
werd
in dit cursistenfonds gestort. Toch kon dit beperkte initiatief
geenszins
gelden als een valabele structurele oplossing voor het gegeven dat
door het volgen van de opleiding de financiële situatie van veel
cursisten
nog meer precair werd dan ze vaak al was. Daarom is De Link van oordeel
dat dringend moet voorzien worden in de mogelijkheid om van een
ondersteuningsbeurs
te kunnen genieten. Deze behoefte werd gesignaleerd aan het Kabinet
van de Minister van Onderwijs en werd ook aangekaart bij meerdere
leden van het Vlaams Parlement, behorend tot verschillende politieke
partijen. Een concreet voorstel terzake werd in 2004 door de toenmalige
Agalev-fractie bij het Vlaams Parlement ingediend.<br>
<br>
Ook het idee van betaalde stages zou tegemoet kunnen komen aan de
specifieke financiële noden van de cursisten uit de opleiding tot
ervaringsdeskundige, hoewel deze specifieke oplossing, vanuit een
didactisch perspectief bekeken, niet ideaal is. Hierdoor dreigt immers
voor cursisten een deel van de ruimte verloren te gaan om de stage
in de eerste plaats de invulling van een leerkans te geven, tenminste
indien daarover geen duidelijke en goede afspraken gemaakt worden.<br>
<br>
Eigenlijk valt ook de stelling te verdedigen dat de samenleving de
cursisten in opleiding een studentenloon verschuldigd is. Deze mensen
hebben niet alleen de moed om opnieuw doorheen hun pijnlijke
armoede-ervaring
te gaan, opdat de samenleving in staat zou zijn haar
verantwoordelijkheid
inzake armoedebestrijding op te nemen. Door middel van het decreet
armoedebestrijding geeft de samenleving daarenboven uitdrukkelijk
aan dat ze ervaringsdeskundigen absoluut nodig heeft om efficiënt
aan armoedebestrijding te kunnen doen.<br>
<br>
In elk geval lijkt het een minimale vereiste, en dit in de eerste
plaats omdat het voor de ervaringsdeskundige in opleiding in veel
gevallen om zijn eerste leerkans gaat, dat hij minstens een recht
zou moeten kunnen doen gelden op een ondersteuningsbeurs.<br>
<br>
In het licht van deze problematiek werd het initiatief genomen om
op het niveau van de Vlaamse Gemeenschap op termijn te komen tot de
oprichting van een fonds, waarin bijgedragen wordt door alle ministers
van de Vlaamse Gemeenschap, die persoonsgebonden materies tot hun
bevoegdheid hebben. Via de oprichting en het spijzen van een dergelijk
fonds geven deze ministers aan te erkennen dat ze een rechtstreekse
verantwoordelijkheid hebben met betrekking tot de problematiek van
armoede.<br>
<br>
<h4><a name="htoc151">7.2.2.5</a>&nbsp;&nbsp;VDAB</h4>
Gezien zijn opdracht terzake, ligt het voor de hand dat de VDAB de
zorg opneemt voor het financieren van:
<ul>
  <li><em>Kosten eigen aan de opleiding</em>.<br>
Voor de cursisten is er de mogelijkheid om een beroep te doen op de
VDAB voor de terugbetaling van verplaatsingskosten en kosten voor
kinderopvang en voor een opleidingsvergoeding van 1 euro bruto per
effectief gevolgd les- en stage-uur. Om hiervoor in aanmerking te
komen moet de betrokken cursist ofwel werkloos en volledig
uitkeringsgerechtigd
zijn ofwel genieten van een leefloon. Daarenboven is de erkenning
door de VDAB van de opleiding tot ervaringsdeskundige in armoede en
sociale uitsluiting als een opleiding, gegeven door derden, hiervoor
noodzakelijk. Het opvolgen van de specifieke uitvoeringsmodaliteiten
ervan en het opvolgen van de concrete dossiers van de cursisten terzake
behoort tot de verantwoordelijkheid van de lokale
opleidingscoördinator. </li>
  <li><em>Kosten eigen aan de opstart van een opleiding</em>.<br>
In de aanloop en de opbouw naar een financiering van 10
cursistengroepen
door de minister van onderwijs moeten deze groepen op een andere manier
gefinancierd worden. Om een financiering door het Ministerie van
Onderwijs
te kunnen verwerven, moet een inrichting van het volwassenenonderwijs
de kosten van het eerste jaar, waarin die opleiding wordt gegeven,
op een alternatieve wijze zien te financieren. Aangezien per
opleidingslokatie
steeds twee cursistengroepen in opleiding zijn, moet per
opleidingsplaats
tweemaal het inrichten van het eerste anderhalf jaar van de opleiding
op een alternatieve wijze gefinancierd worden.<br>
Omdat de VDAB bevoegd is voor het financieren van voortrajecten, die
leden van kansengroepen in staat moeten stellen om met kans op succes
een opleiding aan te vatten, is het aangewezen dat die instantie de
kosten, die verband houden met het opstarten van de opleiding, op
zich neemt. Om de opleiding ervaringsdeskundige in armoede en sociale
uitsluiting te volgen en later tewerkgesteld te kunnen worden, is
het volgen van een specifiek inlooptraject, zoals dat concreet vorm
kreeg in het basisjaar van de opleiding immers noodzakelijk. Tijdens
deze inloopfase wordt gestart met de verwerking van de eigen
levensgeschiedenis
zodat de ruimte gecreëerd wordt tot het volgen van de verdere
opleiding. </li>
</ul>
<h3><a name="htoc152">7.2.3</a>&nbsp;&nbsp;Provincies, steden en
gemeenten</h3>
Provincies en steden of gemeenten kunnen de handen in elkaar slaan
om de oprichting van <em>teams voor advies en ondersteuning</em>
mogelijk
te maken.<br>
<br>
Een van de mogelijke tewerkstellingsvormen van ervaringsdeskundigen
is het consult- of ondersteuningsteam per provincie, stad of gemeente,
waar diensten die rond armoede werken een beroep op kunnen doen voor
permanent, kort- of langlopend advies, voor vorming of supervisie,
om beleidsnota's te screenen, enzovoort.<br>
<br>
De tewerkgestelde ervaringsdeskundigen of de organisaties die werken
met ervaringsdeskundigen in vast dienstverband kunnen bij deze TAO's
ook terecht voor ondersteuning.<br>
<br>
Op termijn wordt de behoefte ingeschat op één team per arrondissement.<br>
<br>
<h3><a name="htoc153">7.2.4</a>&nbsp;&nbsp;Privaatrechtelijke
organisaties</h3>
<h4><a name="htoc154">7.2.4.1</a>&nbsp;&nbsp;Privaatrechtelijke
organisaties en privépersonen</h4>
Privaatrechtelijke organisaties of privépersonen zijn de aangewezen
bronnen voor de financiering van specifieke kortlopende opdrachten
of projecten. Binnen de werking van De Link duiken er immers af en
toe specifieke noden op die niet door de reguliere subsidiekanalen
gedekt kunnen worden.<br>
<br>
Dit kan bijvoorbeeld zijn: het inrichten van het secretariaat, het
organiseren van een tentoonstelling van de eindwerken van cursisten,
het organiseren van een weekend voor de gezinnen van cursisten, het
financieren van niet-recupereerbare intresten en boetes, die men als
coördinerende organisatie kan oplopen ten gevolge van de laattijdige
betaling door subsidiërende overheden. De ervaring heeft geleerd dat
men bij dit project ook dit soort kosten structureel moet inschrijven.<br>
<br>
<h4><a name="htoc155">7.2.4.2</a>&nbsp;&nbsp;Cera</h4>
Vanuit Cera kreeg De Link middelen voor een wetenschappelijk
medewerker.
Deze maakte het voorliggend handboek op met alle taken en activiteiten
die zich aandienen, wanneer men een project voor de opleiding en de
tewerkstelling van ervaringsdeskundigen wil realiseren. Een dergelijk
handboek kan betekenisvol zijn voor het blijven bewaken van de
fundamentele
opties van waaruit het project oorspronkelijk is vertrokken. Het kan
verder veel ondersteuning en achtergrondinformatie bieden aan nieuwe
medewerkers van De Link of aan docenten die een deel van het
lessenpakket
uit de opleiding op zich nemen. Het kan ook dienen als leidraad voor
de latere opleidingen van ervaringsdeskundigen, eventueel ingericht
door andere onderwijsinstellingen. Door de registratie van de
leerprocessen
en bijsturingen ervan kunnen in de toekomst de valkuilen zo veel
mogelijk
vermeden worden. Tenslotte kan het inspirerend werken voor
vergelijkbare
projecten met betrekking tot andere probleemgebieden, in andere
sectoren
of in andere regio's. Ook gelijksoortige buitenlandse projecten kunnen
er een belangrijke steun aan hebben.<br>
<br>
Concreet betekende dit:<br>
<br>
70 % wetenschappelijk medewerker voor een periode van vier jaar.<br>
<br>
Daarnaast alle werkingskosten verbonden aan de evaluaties, het
schrijven
van het boek en de studiedagen.<br>
<br>
<h3><a name="htoc156">7.2.5</a>&nbsp;&nbsp;Europese Unie</h3>
Aan Europa wordt via het Europees Sociaal Fonds een aanvulling gevraagd
voor de tekorten op de totale begroting, die kunnen ontstaan door
de behoefte aan verdere groei of aan het ontwikkelen van nieuwe sporen.<br>
<br>
Concreet betekent dit dat het Europees Sociaal Fonds voor een maximum
van 45% van de kosten kan bijdragen in de realisering van dit
opleidingsproject.<br>
<br>
<h3><a name="htoc157">7.2.6</a>&nbsp;&nbsp;Specifieke aandachtspunten</h3>
De opleiding tot ervaringsdeskundige richt zich tot personen die
armoede
van binnenuit hebben beleefd. Dit vraagt aandacht voor een aantal
specifieke maatregelen inzake financiële ondersteuning van de cursisten
en voor het specifieke probleem dat met het organiseren van een
dergelijke
opleiding een aanzienlijke meerkost gemoeid is in vergelijking met
andere opleidingen in het volwassenenonderwijs.<br>
<br>
<h4><a name="htoc158">7.2.6.1</a>&nbsp;&nbsp;Leerkrediet</h4>
Onder invloed van hun levensgeschiedenis is voor de meeste cursisten
de opleiding tot ervaringsdeskundige geen tweede maar een eerste kans.
Van het grondwettelijk recht op onderwijs, waarop iedere mens aanspraak
kan maken, hebben zij vaak nauwelijks of niet kunnen genieten.
<blockquote>``Ik ben met de opleiding tot ervaringsdeskundige begonnen
omdat
ik wilde gaan leren. Vroeger had ik daar de kans niet toe gekregen.
Of beter: ik had er de mentale kracht niet voor. Ik had al mijn energie
nodig om te overleven in de instelling, waarin ik geplaatst was. Hun
waarden en normen waren niet die van mij, en ik wilde me er niet aan
aanpassen. Dus liep ik altijd weg uit de instelling. Ik wilde vrij
zijn. Niet in de zin van vrij van waarden en normen. Wel vrij in de
zin van gelukkig. Maar als je niet weet wat dat is, als je dat gevoel
niet kent, blijft het altijd een verre droom, waar je blijvend naar
op zoek bent.''
</blockquote>
In de praktijk blijkt het echter niet vanzelfsprekend om op volwassen
leeftijd alsnog van dit recht op leren gebruik te maken. Het verdient
daarom misschien aanbeveling om dit recht concreet te vertalen als
een vorm van leerkrediet, waarover men van in de vroege jeugd beschikt,
maar dat men ongeacht de leeftijd kan opnemen, zolang het niet werd
uitgeput. Hierdoor zouden leerperiodes in een mensenleven beter kunnen
afgestemd worden op de persoonlijke interesses van dat moment en op
de specifieke leefsituatie van de betrokkene. Een dergelijk leerkrediet
past trouwens perfect in het maatschappelijk discours over levenslang
leren.<br>
<br>
<h4><a name="htoc159">7.2.6.2</a>&nbsp;&nbsp;Honorering van de gedane
studies</h4>
Heel belangrijk in het kader van het honoreren van de moed van
cursisten
om de opleiding tot ervaringsdeskundige te volgen en op die manier
tegemoet te komen aan de behoeften van de samenleving op het gebied
van armoedebestrijding, is het feit dat deze mensen op het einde van
de rit de garantie zouden moeten krijgen er terug te mogen bijhoren.<br>
<br>
Een van de meest uitgesproken vormen waarin dit zich in onze
samenleving
vertaalt is in het verwerven van een diploma. Dit uit zich onder meer
in het feit dat aan een diploma een zekere maatschappelijke status
wordt gekoppeld en ook in het feit dat het behaalde diploma een grote
invloed heeft op de verloning. Het is daarom voor ervaringsdeskundigen
van groot belang dat de samenleving geen twijfel laat bestaan over
een volwaardige honorering van hun studies. Even rees hierover twijfel,
toen in het kader van een vereenvoudiging en harmonisatie van de
terminologie
van de studiebewijzen bepaald werd dat de opleiding tot
ervaringsdeskundige
zou leiden tot een certificaat en niet langer tot een diploma. Het
was immers geenszins duidelijk in hoeverre de samenleving er klaar
voor zou zijn om een even grote waardering toe te kennen aan een
behaald
certificaat als aan een diploma.<br>
<br>
Een ander belangrijk signaal voor het feit dat men er terug mag bij
horen is het vinden van een baan. Daarom levert De Link erg intense
inspanningen opdat op het terrein voldoende betrekkingen voor
ervaringsdeskundigen
zouden gecreëerd worden. Toch heeft zich geen enkele beleidsinstantie
duidelijk uitgesproken voor het koppelen van een
tewerkstellingsgarantie
aan het behalen van het certificaat van ervaringsdeskundige.<br>
<br>
<h4><a name="htoc160">7.2.6.3</a>&nbsp;&nbsp;<a name="meerkost"></a>Een
opleiding met een aanzienlijke meerkost</h4>
Diverse elementen zijn er voor verantwoordelijk dat het organiseren
van een opleiding tot ervaringsdeskundige in armoede en sociale
uitsluiting
aanzienlijk meer kost dan het organiseren van andere opleidingen in
het volwassenenonderwijs. Een aantal van deze elementen houdt verband
met het feit dat het een opleiding betreft voor een totaal nieuwe
functie, maar nogal wat van de elementen, die tot de meerkost
bijdragen,
zijn structureel van aard.<br>
<br>
<h5>Structurele redenen voor de meerkost</h5>
Vooreerst is er het feit dat de doelgroep van de opleiding bestaat
uit generatiearmen, mensen die steeds opnieuw door de mazen van het
samenlevingsnet vallen en nog dagelijks in de miserie leven. Dit
vertaalt
zich onder meer in het feit dat ze meerdere malen niet aanwezig kunnen
zijn in de lessen wegens ziekte of wegens problemen met gerecht en
schuldeisers. Het vertaalt zich ook in het feit dat ze frequent
voorschotten
moeten vragen op terugbetalingen van verplaatsingskosten en andere
tegemoetkomingen om de lessen te kunnen blijven volgen. Een grotere
werkbelasting voor de opleidingscoördinator is er een rechtstreeks
gevolg van.<br>
<br>
De diepe armoede vereist eveneens dat de cursisten een intensief
verwerkingsproces
kunnen doormaken. Dit verwerkingsproces vraagt tijd en extra
ondersteuning
van de procesbegeleiders. Ook dit is een structurele oorzaak voor
de meerkost van de opleiding.<br>
<br>
Om diverse redenen is de permanente aanwezigheid van een opgeleide
ervaringsdeskundige in alle lessen noodzakelijk. Vooreerst is dit
het geval omdat de missing link ook speelt bij de docenten, verbonden
aan de opleiding. Een andere reden is het feit dat armoede leidt tot
een kenniskloof. Het is dan de taak van de opgeleide
ervaringsdeskundige
om de docent in verband met dit gegeven te ondersteunen en te wijzen
op de noodzaak om veel meer dan bij een gewone groep cursisten tijd
te steken in het geven van basisinformatie over zaken die voor een
middenklasser vanzelfsprekend zijn. Het feit dat de opleiding zich
tot de doelgroep van de meest uitgeslotenen richt maakt dus de
aanwezigheid
van een ervaringsdeskundige procesbegeleider noodzakelijk in het totale
traject van proces- en praktijkbegeleiding en in alle vakken. Dit
voortdurend in tandem werken betekent een verdubbeling van de
personeelskost
ten opzichte van andere opleidingen.<br>
<br>
Daarnaast vergroot de specificiteit van de doelgroep tot wie de
opleiding
zich richt ook nog het takenpakket van de lokale
opleidingscoördinatoren,
omdat zij in verband met de dagelijkse problemen van cursisten de
tijd moeten nemen om hen wegwijs te maken in de informatie betreffende
de reglementering en de werking van allerlei diensten, waarmee
cursisten
te maken krijgen.<br>
<br>
Het feit dat de opleiding zich doelbewust richt tot de meest
uitgeslotenen
in de samenleving, heeft tot gevolg dat er gewerkt moet kunnen worden
met kleine groepen cursisten om samen met hen de weg te kunnen gaan
van het verwerken van hun pijnlijke geschiedenis van voortdurende
uitsluiting. Het begeleiden van dit verwerkingsproces en alles wat
erbij komt kijken vraagt extra tijd en ondersteuning vanwege de
procesbegeleiders.<br>
<br>
Wil men op termijn komen tot een maatschappelijk gedeelde actie om
armoede terug te dringen, dan zal het realiseren van een opleiding
tot ervaringsdeskundige alleen niet volstaan. Ook andere opleidingen
zullen daarin een rol te spelen hebben, onder meer door het bijsturen
van de kijk op de armoedeproblematiek, zoals die in de opleiding wordt
gehanteerd. Om dit proces te dynamiseren is het belangrijk om
kruisbestuivingsprojecten
uit te werken tussen de opleiding tot ervaringsdeskundige en diverse
andere opleidingen, zoals de opleiding jeugd- en gehandicaptenzorg,
de opleiding maatschappelijk werk, de lerarenopleiding, enzovoort.
De uitwerking van deze projecten betekent een extra belasting voor
de opleidingscoördinatoren, de begeleiding ervan vraagt extra
inspanningen
van de praktijkbegeleiders.<br>
<br>
<h5>Meerkost omwille van het innoverend karakter van opleiding en
methodiek</h5>
De methodiek van het werken met ervaringsdeskundigen in armoede en
het concept van de missing link, waarop deze methodiek berust, zijn
nieuw. Een nieuw concept en een nieuwe methodiek implementeren vraagt
tijd en vooral extra inspanningen. Concreet betekent dit onder meer
dat de lokale opleidingscoördinatoren en de tandem van
praktijkbegeleiders
extra tijd moeten investeren in sensibilisatie, in het geven van
informatie,
in de prospectie van stageplaatsen voor de cursisten, enzovoort.<br>
<br>
Praktijkbegeleiders moeten eveneens extra tijd investeren in het
ondersteunen
van praktijkplaatsen bij het zoeken naar de specifieke invalshoek
van de functie van ervaringsdeskundige binnen hun sector en naar een
werkbare concretisering van de functie binnen de dienst. Om deze
ondersteuning
op een goede manier te kunnen bieden, gaan de praktijkbegeleiders
niet enkel in op de concrete ondersteuningsvragen vanuit individuele
praktijkplaatsen, maar voorzien ze ook in het aanbod van een
mentorenvergadering,
waarin stagementoren uit de onderscheiden praktijkplaatsen de
gelegenheid
krijgen ervaringen uit te wisselen over de begeleiding van een stage
van een ervaringsdeskundige vanuit de stageplaats. Ook de lokale
opleidingscoördinatoren
zijn betrokken bij deze regionale mentorenvergaderingen.<br>
<br>
Ook de formule van het werken in tandem is voor het werkveld nieuw,
wat met zich meebrengt dat het voorzien in coaching van de tandems,
die gedurende de stage van de cursisten op de praktijkplaatsen gevormd
worden, absoluut noodzakelijk is.<br>
<br>
Uiteraard vergt heel dit zoekproces ook van de betrokken stageplaatsen
extra tijd en energie, waardoor het niet meer dan redelijk is, dat
ze hierbij vanuit de opleiding een degelijke ondersteuning mogen
verwachten.<br>
<br>
Men kan inderdaad verwachten dat na verloop van tijd minder extra
energie nodig zal zijn om deze nieuwe methodiek te implementeren.
Maar dit is slechts een mogelijk perspectief op langere termijn,
aangezien
bij het implementeren van een nieuwe methodiek niet enkel nieuwe kennis
en nieuwe inzichten een rol spelen, maar in het werkveld ook nieuwe
vaardigheden en nieuwe houdingen moeten geïntroduceerd worden, hetgeen
de nodige tijd vergt.<br>
<br>
Een iets minder langdurige periode van extra investeringen is vereist
voor het ontwikkelen van de opleiding zelf. Het betreft dan uiteraard
in de eerste plaats het uitschrijven van de te bereiken eindtermen,
het ontwikkelen van een curriculum en de uitwerking van de vakinhouden,
maar daarnaast ook het op punt stellen van allerlei noodzakelijke
documenten, zoals examenreglement, huishoudelijk reglement voor de
cursisten, infobrochure voor kandidaat-cursisten en
kandidaat-praktijkplaatsen,
enzovoort. Ook het op elkaar afstellen van de inhouden van de diverse
vakken vraagt in het geval van een nieuwe opleiding extra energie.
En voor al deze elementen geldt, dat niet enkel de fase van
ontwikkeling
extra inspanningen vraagt, maar dat nadien nog gedurende een bepaalde
tijd ook voldoende extra tijd en energie moet kunnen gaan naar
bijsturing
en optimalisatie. Deze elementen leggen in de eerste plaats een grotere
werkdruk bij de opleidingscoördinatoren.<br>
<br>
Het tandemconcept is het meest kenmerkende didactische principe van
de opleiding tot ervaringsdeskundige. Maar ook voor een
opleidingscontext
is de tandemmethodiek nieuw. Dit maakt extra overleg en
ervaringsuitwisseling
tussen de tandems van de diverse opleidingsplaatsen samen met hun
opleidingsco-oördinatoren absoluut noodzakelijk.<br>
<br>
<h5>Meerkost omwille van ruimere doelstellingen</h5>
Waar het ervaringsdeskundigen betreft, kan men onmogelijk volstaan
met het louter inrichten van een opleiding. Omwille van de nadrukkelijk
aanwezige context van armoede, is het absoluut noodzakelijk dat ook
geïnvesteerd wordt in het creëren van tewerkstellingsmogelijkheden,
in het sensibiliseren van burgers en beleid, in het stimuleren van
de oprichting van Teams voor Advies en Ondersteuning, enzovoort.<br>
<br>
Dit heeft tot gevolg dat opleidingscoördinatoren en praktijkbegeleiders
een aantal taken moeten vervullen die niet strikt als onderwijstaken
kunnen beschouwd worden. Zo wordt bijvoorbeeld van
opleidingscoördinatoren
en praktijkbegeleiders verwacht dat ze deelnemen aan de zesmaandelijkse
evaluatie- en planningstweedaagse, dat ze deelnemen aan de
vergaderingen
van de algemene stuurgroep (OTED), dat ze hun medewerking verlenen
aan het uitwerken van een handboek over het project, dat ze
ingeschakeld
kunnen worden bij de selectiegesprekken met kandidaat-cursisten, dat
ze een deel van de vormings- en sensibilisatietaken op zich nemen,
enzovoort.<br>
<br>
Dit verruimd takenpakket voor opleidingscoördinatoren en
praktijkbegeleiders
resulteert uiteraard in een overeenkomstige meerkost.<br>
<br>
<hr>
<a href="handboek-ed007.html"><img src="previous_motif.gif"
 alt="Previous"> Vorige</a> <a href="index.html"><img
 src="contents_motif.gif" alt="Up"> Titelpagina</a> <a
 href="handboek-ed009.html"><img src="next_motif.gif" alt="Next"> Volgende</a>

<!-- Start of StatCounter Code -->
<script type="text/javascript" src="../../../../statcounter/statcounter_vars.js">
</script>
<script type="text/javascript" src="http://www.statcounter.com/counter/counter.js">
</script>
<!-- End of StatCounter Code -->


</body>
</html>
