<!DOCTYPE HTML PUBLIC "-//W3C//DTD HTML 4.0 Transitional//EN"
            "http://www.w3.org/TR/REC-html40/loose.dtd">
<HTML>
<HEAD>

<META http-equiv="Content-Type" content="text/html; charset=ISO-8859-15">
<META name="GENERATOR" content="hevea 1.09">
<LINK rel="stylesheet" type="text/css" href="kennis-werkveld.css">
<TITLE>Omkadering van de methodiek</TITLE>
</HEAD>
<BODY style="color: rgb(0, 0, 0); background-color: rgb(255, 204, 153);" alink="#000099" link="#000099" vlink="#990099">
<A HREF="kennis-werkveld006.html"><IMG SRC="previous_motif.gif" ALT="Previous"> Vorige</A>
<A HREF="index.html"><IMG SRC="contents_motif.gif" ALT="Up"> Titelpagina</A>
<A HREF="kennis-werkveld008.html"><IMG SRC="next_motif.gif" ALT="Next"> Volgende</A>
<HR>
<H1 CLASS="chapter"><A NAME="htoc127">Hoofdstuk 6</A>  Omkadering van de methodiek</H1><H2 CLASS="section"><A NAME="toc20"></A><A NAME="htoc128">6.1</A>  Een methodiek met uitdagingen</H2><P>De methodiek van het inzetten van ervaringsdeskundigen plaatst de
betrokkenen voor een aantal uitdagingen. Deels hebben ze te maken
met het feit dat de methodiek nog jong is, maar in hoofdzaak zijn
zij eigen aan de methodiek zelf.</P><H3 CLASS="subsection"><A NAME="htoc129">6.1.1</A>  Uitdagingen voor de ervaringsdeskundige</H3><H4 CLASS="subsubsection"><A NAME="htoc130">6.1.1.1</A>  Eenzame functie</H4><P>De functie van ervaringsdeskundige is een eenzame functie, omdat een
ervaringsdeskundige in een organisatie met zijn functie vaak helemaal
alleen staat.</P><P>Waar een ervaringsdeskundige binnen zijn organisatie wel een of meerdere
collega-ervaringsdeskundigen heeft, kan het voor hem een uitdaging
zijn om er een passende collegiale relatie mee op te bouwen.</P><BLOCKQUOTE CLASS="quotation">
EDR.: &#X201C;Ik had het heel moeilijk toen ik hier begonnen ben met
ED. Als cursiste kent ge die van in de groep en dan moet ge er hier
plots mee omgaan als collega. Daar heb ik het heel moeilijk mee gehad.
met haar anders te zien, als een collega op het werkveld, hé. Amaai.<P>Als cursiste was dat meer, hoe moet ik het zeggen, vriendschappelijk,
ja. En met dat vriendschappelijke moest ge op een andere manier beginnen
omgaan, binnen deze structuur van het werk. Dat was anders. Zij was,
ja, zo serieus, hé.&#X201D;
</P></BLOCKQUOTE><P>
Vaak speelt ook zo iets als de macht van het getal, maar daarop kunnen
ervaringsdeskundigen zich meestal niet beroepen.</P><BLOCKQUOTE CLASS="quotation">
EDR.: &#X201C;Het blijft een job apart, vind ik. En soms wel een eenzame
job. Gewoon omdat de verhouding er nog niet is. Ge hebt meer hulpverleners
dan ervaringsdeskundigen. Wat maakt dat je inderdaad meer alleen staat.
Eigenlijk zijn er wel al een aantal ervaringsdeskundigen in het werkveld,
maar de groep op zich is nog te klein.<P>Ik denk dat het ook op beleidsvlak een rol speelt. Wij kunnen wel
ons best doen om de politiekers te snappen. Maar gaat die politiek
ook pogingen doen om ons te snappen? Het is twijfelachtig.&#X201D;
</P></BLOCKQUOTE><H4 CLASS="subsubsection"><A NAME="htoc131">6.1.1.2</A>  Fijnzinnigheid</H4><P>Het is de opdracht van de ervaringsdeskundige om het perspectief van
mensen in armoede binnen te brengen. Zo iets verloopt dialogisch.</P><P>Dit vraagt van de ervaringsdeskundige een hoge graad van fijnzinnigheid
om zich op een adequate manier te kunnen afstellen op de concrete
situatie.</P><BLOCKQUOTE CLASS="quotation">
EDR.: &#X201C;Als ge hier komt werken, moet ge eerst de dienst leren
kennen, de organisatie zelf hé. Je hebt al die dingen te ontdekken
in het werkveld, die dingen door te gaan, die te aanvaarden. Je hebt
dan al die nieuwe dingen die ge moet ontdekken in de job zelf, in
de functie. Dat is al ferm zoeken, hé.<P>En hier verandert om de zoveel minuten iets. Dat blijft hier, veranderingen
en veranderingen. Dat komt er bovenop.</P><P>En dan moet ge ook nog met drie factoren rekening houden: met uzelf,
met de klanten en met de collega's, hé, de organisatie. Dat moet ge
proberen. Want ge moet de klantenproblemen kunnen tolken naar de begeleiders,
en ja, voor mij is dat proberen. Ik sta achter de klanten, hé, achter
hun problematieken, maar dat moet in deze organisatie gepast worden,
hé. Dat is wat ge moet kunnen, hé.&#X201D;
</P></BLOCKQUOTE><P>
In een dialogisch proces mag je van alle betrokken partijen verwachten
dat ze in de dialoog investeren. Soms heeft de ervaringsdeskundige
echter het gevoel dat de inspanningen vooral van hem uit moeten komen.</P><BLOCKQUOTE CLASS="quotation">
EDR.: &#X201C;Ik kan niet aan alles tegelijk beginnen. Dus tracht ik
selectief te zijn, te kijken met wie ik werk, en daarmee te beginnen.
En dan nog stapsgewijs. Want mijn manier van overkomen was zo, dat
ik eigenlijk agressie uitlokte, en kwaadheid en verdediging langs
hun kant. Dus wat ik heb moeten leren is, altijd subtiel zijn. En
dat is zo tegen mijn natuur in hé, en het lukt mij niet altijd. Ik
bereik wel meer voor de cliënten, maar het is zo tegen mijn natuur
in dat het zo veel energie van mij vreet. En dan denk ik: het is eigenlijk
hier de kansarme die een manier moet vinden om het te doorbreken bij
de hulpverlener. En ge moet nog heel goed op uw tellen passen ook.&#X201D;
</BLOCKQUOTE><H4 CLASS="subsubsection"><A NAME="htoc132">6.1.1.3</A>  Bewijslast</H4><P>Het gebeurt dat een ervaringsdeskundige zich in een situatie bevindt
waarin hij niet enkel zijn functie moet waarmaken maar tegelijk zijn
werkomgeving ook moet zien trachten te overtuigen van het belang van
een dergelijke functie.</P><BLOCKQUOTE CLASS="quotation">
EDR.: &#X201C;ORG wil met een ervaringsdeskundige werken. Maar er is
geen geld genoeg voor. Er is alleen maar geld om 1/6 van een ervaringsdeskundige
te financieren. Ik doe dus 1/6 van mijn werktijd bij ORG. Ik doe dat
niet omdat ik graag bij ORG zou willen werken.<P>Ik doe dat omdat ik op die manier misschien een opening kan maken
om daar, al was het misschien maar half-time, een ervaringsdeskundige
binnen te krijgen. En dat weet de leidinggevende van ORG. Ik heb dat
gezegd.</P><P>En ik wil dat daar goed doen, zodat de mensen de meerwaarde van een
ervaringsdeskundige kunnen ontdekken en dat die leidinggevende zou
kunnen zeggen: `Ik zie de meerwaarde van een ervaringsdeskundige in
ORG wel zitten. We gaan er een in dienst nemen.' Half-time, drie-kwart-time,
full-time, mij gelijk. Het is een start en dan trek ik mij terug.&#X201D;
</P></BLOCKQUOTE><P>
Een fout die soms in het denken sluipt, is dat men zijn aandacht toespitst
op de ervaringsdeskundige en diens functie en daardoor uit het oog
verliest dat het in de methodiek van het inschakelen van ervaringsdeskundigen
essentieel gaat om de interactie tussen die ervaringsdeskundige en
de omgeving waarin hij ingeschakeld wordt.</P><BLOCKQUOTE CLASS="quotation">
EDR.: &#X201C;Het is daarom zeer belangrijk dat de organisaties heel
goed geïnformeerd worden over de methodiek. Als de ervaringsdeskundige
zelf alles moet uitzoeken en zich continu moet bewijzen, dan is het
moeilijk. De meeste ervaringsdeskundigen hebben reeds een hele geschiedenis
achter de rug van zich continu te moeten bewijzen, en als ze zich
dan na de opleiding tot ervaringsdeskundige opnieuw moeten bewijzen
om ruimte te maken voor hun functie, dan zit het fout. Ervaringsdeskundigen
beseffen dat het nodig is om al werkend een beter inzicht in de methodiek
te verschaffen, maar dit mag niet de betekenis krijgen van zich moeten
bewijzen.<P>Maar als ik zie met welke missie een ervaringsdeskundige belast wordt,
welke druk er op zijn schouders gelegd wordt, dan vraag ik mij af
of dat wel verantwoord is. Want het is wel hard, hoor, als je dingen
ziet die anderen niet zien. En je moet daar mee trachten om te gaan.
Dat is wel hard, vooral als je beseft dat je sommige dingen zou kunnen
voorkomen als je functie betekenisvoller zou zijn, als men beter zou
luisteren. Als ik hier dingen signaleer, waarmee ik het moeilijk heb,
dan wordt dat vaak begrepen alsof ik het er moeilijk mee heb, niet
dat ik daarmee iets tracht te signaleren dat fout zit.&#X201D;
</P></BLOCKQUOTE><H4 CLASS="subsubsection"><A NAME="htoc133">6.1.1.4</A>  Fragmentering</H4><P>De specificiteit van de functie van ervaringsdeskundige leidt ertoe
dat ze bijzonder kwetsbaar is voor fragmentering. Die kan tot uiting
komen in het takenpakket.</P><BLOCKQUOTE CLASS="quotation">
EDR.: &#X201C;Op zich is de job geen moeilijke job, maar het is de hoeveelheid
die de job moeilijk maakt. En het zijn zoveel verschillende taken.<P>De hoeveelheid en de verscheidenheid in dingen maakt het te ingewikkeld.
Het wordt te veel en dat is hetgeen er zo vermoeiend aan is. En op
de lange duur begint dat frustrerend te zijn en dan krijgt ge zoiets
van `jongens, alstublieft, hé, laat me nu eens vijf minuten gerust.&#X201D;'
</P></BLOCKQUOTE><P>
De fragmentering weerspiegelt zich vaak ook in het aantal verschillende
collega's waarmee men de ervaringsdeskundige laat samenwerken.</P><BLOCKQUOTE CLASS="quotation">
ODR.: &#X201C;Daarin denk ik dat ORG een grote fout aan het maken is,
van te vragen dat ED met de tien verpleegkundigen van deze regio zou
gaan samenwerken. Ik denk, ED is geen kameleon, kan zich niet in alle
situaties aanpassen. Er is sowieso geen tijd genoeg om alle tien die
mensen even diep te leren kennen. Dus daar geloof ik niet in.<P>Dus ik kan mij perfect voorstellen dat het voor ED ongelooflijk moeilijk
is, juist omdat men vraagt van met zovelen te gaan samenwerken.&#X201D;
</P></BLOCKQUOTE><H4 CLASS="subsubsection"><A NAME="htoc134">6.1.1.5</A>  Moeilijke loyaliteiten</H4><P>Onder meer via de tolkfunctie en de brugfunctie neemt de ervaringsdeskundige
een rol van facilitator op, van het trachten bevorderen van communicatie
in situaties die omwille van communicatiestoornissen erg gespannen
kunnen zijn. In zo een conflictueuze situatie komt het geregeld voor
dat de betrokkenen erop uit zijn het conflict te winnen en gelijk
te halen. Als een ervaringsdeskundige zich niet inschrijft in een
dergelijke dynamiek, zet hij in de ogen van de betrokken kansarme
misschien zijn geloofwaardigheid als pleitbezorger voor de zaak van
kansarmoede op het spel.</P><BLOCKQUOTE CLASS="quotation">
EDR.: &#X201C;De schrik om het vertrouwen van mensen in armoede te verliezen,
plaatst de ervaringsdeskundige vaak voor moeilijke loyaliteiten.<P>Die schrik speelt in op het gevoel dat vaak leeft bij mensen in armoede:
zij zijn op zoek naar iemand die voor hen opkomt. Maar als die persoon
niet meegaat in hun perspectief, maar wel in de mening van iemand
anders, dan laat de arme die snel vallen. Dan krijgt die persoon snel
het label: die is al juist hetzelfde.&#X201D;
</P></BLOCKQUOTE><P>
Tegen die achtergrond kan het verwarrend zijn dat de ervaringsdeskundige
bij het opnemen van zijn functie eigenlijk een hele mentale omslag
maakt: van cliënt komt hij eensklaps terecht in de rol van dienstverlener.</P><BLOCKQUOTE CLASS="quotation">
EDR.: &#X201C;Dus uiteindelijk maakt ge het nu mee van de andere kant
en nu krijgt ge ineens een heel ander beeld van ORG.&#X201D;
</BLOCKQUOTE><H4 CLASS="subsubsection"><A NAME="htoc135">6.1.1.6</A>  Emotioneel veeleisend</H4><P>Het is wezenlijk aan zijn functie dat de ervaringsdeskundige ze vanuit
zijn eigen ervaringen gestalte geeft. Het impliceert dat hij zijn
eigen persoon voluit in zijn functie legt.</P><BLOCKQUOTE CLASS="quotation">
EDR.: &#X201C;Goh ja, ik vind het toch soms wel een psychisch zware job.
De arbeid is niet zwaar, maar ge kunt in een gezin komen en zodanig
geconfronteerd worden met uw persoonlijkheid dat het vermoeiend en
lastig is.&#X201D;
</BLOCKQUOTE><P>
Ook zijn eigen verleden legt de ervaringsdeskundige voluit in zijn
functie.</P><BLOCKQUOTE CLASS="quotation">
EDR.: &#X201C;Ge wordt altijd teruggeworpen op uw verleden hé,
vanuit een gesprek. Terug die confrontatie met uw verleden, Oké, ge
pakt dat wel professioneel aan, ge zit er wel op een professionele
manier, maar toch wordt ge teruggeworpen, hé, plaatjes die terugkomen,
flashes, beelden. Ook uw kwaadheid soms rond bepaalde stukken, en
uw verdriet. Als ge een bijna identieke situatie tegenkomt, moogt
ge zeker zijn dat uw kwaadheid of uw verdriet terug naar boven komen.
En dat is soms wel moeilijk. Dat vraagt enorm veel energie. <P>Door uw verwerking verandert ge wel en hebt ge ook een ander beeld
over de situatie dan toen, maar toch! Ik dacht dat ik wist waaraan
ik begonnen was, maar eigenlijk heb ik het altijd onderschat. Wat
ik het meest onderschat heb, is de zwaarte van de constante confrontatie.&#X201D;
</P></BLOCKQUOTE><P>
De functie van ervaringsdeskundige is dus steeds diepgaand persoonlijk
gekleurd. Als ervaringsdeskundige kan je daardoor in je functie emotioneel
sterk geraakt worden. Onder meer om die reden is het een inherent
belastende functie.</P><BLOCKQUOTE CLASS="quotation">
EDR.: &#X201C;Geregeld wordt ik door de functie die ik heb, persoonlijk
sterk geraakt, en het valt mij op dat die ingrijpende, die moeilijke
dingen mij het sterkste bijblijven. Ik leer er ook wel uit. Ik denk
dat dit ook de bedoeling is.<P>Ik woon hier 28 km vandaan en het overkomt me regelmatig dat ik de
hele weg naar huis zit te wenen in de auto omwille van iets wat me
hier op het werk erg geraakt heeft. Een keer werd ik zelfs zo erg
geraakt door wat er op het cliëntenoverleg gezegd werd, dat ik er
ook de dag nadien nog compleet overstuur door was, zodat ik ook dan
nog af en toe de tranen in mijn ogen kreeg.&#X201D;
</P></BLOCKQUOTE><P>
Hevige emoties wekken soms heftige reacties op, zodat het voor de
ervaringsdeskundige zoeken is naar een manier van omgaan met een situatie
die zulks oproept.</P><BLOCKQUOTE CLASS="quotation">
EDR.: &#X201C;Ik heb me toen bij dat voorval heel kwaad gemaakt en ben
beginnen roepen dat zij helemaal niets afwisten van het leven dat
die mensen moesten leiden. Ik viseerde dan in het bijzonder een stijf
mijnheertje met een kostuumpje aan. Eigenlijk ben ik toen tamelijk
grof uit de hoek gekomen.<P>Als het echt moeilijk is of als ik weet dat het zal gaan over de plaatsing
van de kinderen, dan vraag ik OD wel nog om mee te gaan, omdat ik
weet dat ik anders misschien zodanig uit mijn sloffen zal schieten
dat ik als een krankzinnige tekeer zou gaan.&#X201D;
</P></BLOCKQUOTE><P>
Hoe zwaar de last van zijn functie weegt, is onder meer afhankelijk
van de draagkracht van de ervaringsdeskundige. Uiteraard is die draagkracht
geen constante factor.</P><BLOCKQUOTE CLASS="quotation">
EDR.: &#X201C;In mijn beginfase hier was ik erg kwetsbaar en kende ik
persoonlijk op verschillende gebieden veel miserie. En ik werd ook
heel sterk geraakt door dingen uit de groep die een heel sterke gelijkenis
hadden met zaken uit mijn geschiedenis. Ik flipte daar in het begin
op. Ik ging uit van het idee dat ik daar door de opleiding tegen gewapend
was en dat ik die zaken uit mijn geschiedenis verwerkt had, maar blijkbaar
was dat niet zo.<P>Daardoor functioneerde ik niet goed als ervaringsdeskundige. Ik had
de neiging om de verhalen van de bewoners in te pikken en er het mijne
van te maken. Ik had bijvoorbeeld de neiging om de bewoners op te
zadelen met de boosheid die in mij opgewekt werd. Ik kon zeggen: `Ge
gaat toch niet op uw kop laten zitten, zeker. Sla er dan toch op!'</P><P>Dat zal ik nu niet meer doen. Maar dat wil niet zeggen dat ik niet
meer geraakt wordt door zaken op het werk.&#X201D;
</P></BLOCKQUOTE><P>
Niet enkel elementen uit het verleden, maar ook actuele gebeurtenissen
kunnen ertoe bijdragen dat de draagkracht van de ervaringsdeskundige
in de tijd fluctueert.</P><BLOCKQUOTE CLASS="quotation">
EDR.: &#X201C;Als het thuis te moeilijk is, dan gaat het niet. Meestal
weten mijn collega's dat dan wel. Ik vertel hen dan wel dat ik het
zelf moeilijk heb en dat het dan voor mij moeilijk is om daar ook
nog eens de moeilijkheden van de bewoners bij te nemen. Want mijn
eigen gevoel zit dan te veel in de weg. Of dit typisch is voor alle
ervaringsdeskundigen weet ik niet. Ik weet wel dat het typisch is
voor mij.&#X201D;
</BLOCKQUOTE><P>
Soms heeft de ervaringsdeskundige het nodig om even terug op adem
te kunnen komen.</P><BLOCKQUOTE CLASS="quotation">
EDR.: &#X201C;Ik kan aangeven, en ze hebben dat hier ook wel in de gaten,
van `sorry, het is mij te zwaar geweest, ik pak volgende week een
dagje verlof, dat ik op mijn effen kan komen.' Ik laat ze niet in
de steek, maar ik geef aan als het me te zwaar wordt. Of zij zeggen
dikwijls zelf, `ED ge zijt weer aan het draven. Zoudt ge niet eens
effen thuis blijven?' of `ga maar naar huis.' Want soms zijn het alle
gezinnen ineens die in de problemen komen, vooral met uithuiszetting.
Ge merkt goed wanneer de brieven worden verspreid, hè. En dan moet
ge ook maar kijken naar crisisopvang, naar dit, naar dat. Dat is in
vlagen dat dat komt. En dat komt dan in een keer bij iedereen en dan
is het wel heel zwaar.&#X201D;
</BLOCKQUOTE><H4 CLASS="subsubsection"><A NAME="htoc136">6.1.1.7</A>  Grote kwetsbaarheid</H4><P>Een combinatie van factoren kan leiden tot een verhoogde kwetsbaarheid.</P><BLOCKQUOTE CLASS="quotation">
EDR.: &#X201C;Ze hebben het niet vast. Ze zeggen: `ja, ja.' Maar ze hebben
het niet vast wat het meest zware is voor een ervaringsdeskundige.<P>Die opleiding is emotioneel zeer zwaar. En dan zet je de eerste passen
in het werkveld en daar komt zoveel op u af. En dan voelt ge die machteloosheid.
Je wordt heel snel beoordeeld of je het volhoudt ja of neen. En dan
wordt er al een stempel op u gedrukt: `Ah ja, ge hebt uw verleden
niet voldoende op uw plaats.' Hey! Mag ik? Met sommige stukken leeft
ge gans uw leven door. En het blijft gevoelig voor iedereen.&#X201D;
</P></BLOCKQUOTE><P>
Het delen van persoonlijke ervaringen kan extra kwetsbaarheid tot
gevolg hebben.</P><BLOCKQUOTE CLASS="quotation">
EDR.: &#X201C;Ik zit daar niet mee in, want ze kunnen mij daar toch geen
pijn mee doen. Vroeger had ik die schrik wel. Dan was ik bang dat
ze dingen die ik hen vertelde, tegen mij zouden gebruiken in de groep.
Maar eigenlijk kunnen ze dat niet, want zelf zitten ze ook in de miserie.&#X201D;
</BLOCKQUOTE><P>
Voor zichzelf een passende houding ontwikkelen om hiermee om te gaan,
vraagt wat tijd.</P><BLOCKQUOTE CLASS="quotation">
EDR.: &#X201C;De luxe is dat ik af en toe iets uit mijn rugzak mag halen.
En dan gebeurt het wel eens dat ik denk, `oei ED, ge moet daar leren
in selecteren want ge hoeft niet alles te vertellen.' Dat is nog wat
balans zoeken voor mij. <P>En soms haal ik te veel uit mijn rugzak van mij persoonlijk, van mijn
eigen verhaal. Dan denk ik bij mijn eigen: `kijk, bij die persoon
hier zit het wel veilig.' Maar die mensen, wat gaan die er mee doen?
Zij hebben geen beroepsgeheim, zij mogen dat vertellen: `Hey, die
een van ORG, die heeft ook in een instelling gezeten!' Dat vind ik
dan meestal wel niet zo erg. Maar ik haal er soms wel te veel uit.</P><P>Ik vertel dingen van mezelf om te proberen helpen. Oh neen, niet als
invulling voor hun situatie. Neen, neen, mijn verleden mag geen belasting
voor hen zijn. Maar ze mogen best wel iets over mij weten, voor het
geval ze vragen zouden hebben over thema's waarmee ik zelf ervaring
gehad heb.&#X201D;
</P></BLOCKQUOTE><H4 CLASS="subsubsection"><A NAME="htoc137">6.1.1.8</A>  Opboksen</H4><P>De missing link gaat over het niet kennen en het niet volledig kunnen
kennen van armoede voor wie ze niet van binnenuit heeft meegemaakt.
De missing link gaat ook over stoornissen in de communicatie die daardoor
kunnen ontstaan.</P><BLOCKQUOTE CLASS="quotation">
EDR.: &#X201C;Ik heb het er emotioneel lastig mee dat ik me steeds moet
beheersen en altijd moet proberen de juiste woorden te vinden, terwijl
ik het gevoel heb dat de anderen mijn perspectief weinig ernstig nemen.
En dan tracht ik mezelf nog te overtuigen dat ze dat niet bewust doen.
Maar soms heb ik heel veel zin om het hen duidelijk te zeggen en dan
denk ik dat ze zo een rechtstreekse confrontatie misschien nodig hebben.
Ik vind het niet gemakkelijk om dat vol te houden en toch ben ik iemand
met veel geduld. En toch wil ik iedereen kansen blijven geven. En
daarom tracht ik energie te blijven steken in besprekingen, ook al
blijft het over hetzelfde gaan. Maar als ik merk dat dit toch niet
helpt, dan haak ik af.<P>Ik voel me gefrustreerd door het feit dat er in de organisatie niets
verandert, zodat ik altijd tegen dezelfde muur aanloop, door wat consulenten
in hun dossiers allemaal doen, door wat je van hen allemaal hoort,
hoe ze spreken over sommige situaties en over sommige cliënten, waardoor
ik bij mezelf denk: `Hoe is dat mogelijk?'</P><P>Enerzijds is er dan ontgoocheling, maar aan de andere kant komen er
bij mij dan ook schuldgevoelens op. Ten opzichte van mijn leidinggevende,
want zij maakt tenslotte tijd vrij om al die gesprekken met mij te
hebben. En ook ten opzichte van de cliënten heb ik dat gevoel, want
ik laat ze in de steek. Om dit te kunnen volhouden moet je sterk zijn.&#X201D;
</P></BLOCKQUOTE><P>
Als niet alle betrokkenen in de samenwerkingsrelatie van de impact
van de missing link overtuigd zijn en vanuit dat basisgegeven in de
samenwerking staan, zal de ervaringsdeskundige al snel in een situatie
terechtkomen waarin hij moet opboksen tegen onbegrip.</P><BLOCKQUOTE CLASS="quotation">
EDR.: &#X201C;Ik vind dat ik veel geluk heb dat ik in zo een team zit,
omdat ik niet moet opboksen tegen dit team. Ik weet niet of ik dat
zou kunnen en het zou kunnen volhouden. Dat ik hen moet bevragen en
hen uitleg moet geven, vind ik niet erg. Dat beleef ik ook niet als
opboksen tegen. Wat ik wel als opboksen zou beleven is mochten ze
me niet ernstig nemen of mochten ze heel bevooroordeeld naar cliënten
kijken, bijvoorbeeld in de zin van: `hij heeft het zelf gezocht om
in de miserie te zitten.'<P>Onlangs heb ik zo iets meegemaakt met de collega van onze co-orördinator.
Hij zei zo iets als `je moet mensen in de miserie het recht geven
om in de miserie te blijven zitten.' Ik heb het daar heel moeilijk
mee gehad. Het heeft me zo sterk geraakt dat ik geen woord meer kon
uitbrengen. En toen hij vertrokken was, vroegen mijn teamleden me:
`ED, wat scheelt er?' Ik heb hen dan uitgelegd dat ik dat ervaarde
als een belediging naar mij toe en naar de mensen van mijn soort.
Tegen mijn collega's kon ik dat zeggen, maar het is me niet gelukt
om het tegen de betrokkene zelf te zeggen.</P><P>Mocht ik met dergelijke mensen in mijn team zitten, dan zou ik het
niet volhouden. Ik zou het niet volhouden om te blijven opboksen.</P><P>Naar aanleiding van dit gebeuren heb ik samen met mijn tandempartner
zitten zoeken hoe het kwam dat dit me zo raakte. Ik denk dat het te
maken heeft met het feit dat hij die uitspraak naar mij toe deed.
Hij keek ook in mijn richting. Ik heb het dus beleefd als een rechtstreekse
aanval, gericht op mij.&#X201D;
</P></BLOCKQUOTE><P>
Niet alleen binnen de eigen dienst moet een ervaringsdeskundige soms
strijd leveren. Soms komt daar ook nog het opboksen tegen externe
diensten bij.</P><BLOCKQUOTE CLASS="quotation">
EDR.: &#X201C;Je hebt ook wel eens een confrontatie met een dienst, dat
je zo zegt van: `ho, hallo,' dat je zo herkenningspunten hebt die
nog niet echt een plaatsje gekregen hebben, wat maakt dat het ook
wel hard en vermoeiend kan zijn.&#X201D;
</BLOCKQUOTE><P>
Het gevoel te moeten strijden, zelfs al levert dat uiteindelijk resultaat
op, vraagt veel energie. Dit kan de ervaringsdeskundige uitputten,
omdat hij het ook op privégebied vaak niet gemakkelijk heeft.</P><BLOCKQUOTE CLASS="quotation">
EDR.: &#X201C;Maar het gevecht is wel de strijd die er altijd moet aan
vooraf gaan voordat er iets bereikt is of voordat ge daar geraakt.
En daarbij komt ook dat ik zelf met mijn privé zit, waar dat ook regelmatig
gevechten lopen. En dan op de duur is dat echt wel enorm vermoeiend
en dan loopt ge leeg. En vanaf het moment dat ge leeg loopt, is het
gevaarlijk. Want dan zoudt ge wel eens kunnen volgen in vanalles en
nog wat. En dan is het op dat moment terug een nieuw gevecht.&#X201D;
</BLOCKQUOTE><H4 CLASS="subsubsection"><A NAME="htoc138">6.1.1.9</A>  Immobilisme</H4><P>De ervaringsdeskundige focust op een betere effectuering van het recht
en de gelijkwaardigheid van de kansarme. Vanuit dit perspectief is
elke noodzakelijke verandering urgent. Maar in de dagelijkse werkelijkheid
komen veranderingen vaak maar moeizaam op gang. Dergelijk immobilisme
bezwaart de functie van ervaringsdeskundige.</P><BLOCKQUOTE CLASS="quotation">
EDR.: &#X201C;Ik ga nu al lange tijd regelmatig met gezinnen mee ter
ondersteuning naar DIENST hier. En iedere keer denk ik, na zoveel
jaar zou de reden waarom ik mee ga eigenlijk niet meer mogen bestaan.
En toch blijft ze maar bestaan.<P>Als ik meega laat ik het gezin zijn verhaal doen en zit ik er meestal
gewoon bij. Ik moet niets doen of zeggen. Het feit dat die maatschappelijk
assistent weet dat ik van ORG ben volstaat opdat het gezin de kans
zou krijgen om inderdaad voor zichzelf op te komen.</P><P>En dan komt ge buiten en het gezin zegt: `Amaai, zo vriendelijk is
ze nog nooit geweest. Vroeger kon er niets zijn, en nu gaat gij mee
en plots kan alles.' Terwijl ik eigenlijk niets gedaan heb, er gewoon
maar bij stond. </P><P>Oké ja, als dat het gezin helpt, mij niet gelaten. Maar na vijf, zes
jaar komt ge nog altijd mensen tegen die hetzelfde verhaal hebben.
En dan denk je toch: `Oké, hoeveel keer moet ik nu nog mee stappen?
Wat maakt dat die assistente dit kan als ik er bij ben en wat maakt
dat ze het niet toepast als ik er niet bij ben?' Dat weegt zwaar op
de duur, vind ik, omdat je iedere keer die strijd moet blijven voeren.
Het blijft iedere keer op hetzelfde punt terugkomen eigenlijk, dat
ge zegt: `allee, mensen hoe is het in Gods naam mogelijk?' En pas
op, ze zijn niet van kwade wil, maar gewoon, het is iedere keer hetzelfde.
En slechts hier en daar zie je er af en toe eens wat verandering in
komen.&#X201D;
</P></BLOCKQUOTE><P>
Het komt er voor de ervaringsdeskundige op aan zich niet te laten
ontmoedigen door dit immobilisme.</P><BLOCKQUOTE CLASS="quotation">
EDR.: &#X201C;Kansarmoede gaan we de wereld niet uithelpen, maar we kunnen
wel proberen ons steentje bij te dragen. En dat gaat langzaam. Ik
denk dat dat maar effect heeft na een paar generaties lang werken,
hè.&#X201D;
</BLOCKQUOTE><P>
Daarbij zijn geduld niet verliezen is niet altijd gemakkelijk.</P><BLOCKQUOTE CLASS="quotation">
EDR: &#X201C;Maar als het nog lang zo bezig blijft daar, dan kan ik mij
toch niet inhouden. Ik voel het al komen. Ik voel de strijd zo al
komen. Ja, ik merk dat ik mij te zeer aan het inhouden ben, ja, en
dan kan ik wel eens ontploffen, dat er ook wel domme dingen uitkomen,
hé. En dat mag niet gaan gebeuren. Nee.<P>Als ik beleefd blijf, als ik subtiel blijf, verandert het niet. Ze
hebben het precies wel nodig. Dus ja. Ik voel het ook. Ik dacht dat
ik het kwijt was, maar ik voel dat het terug opkomt. Ja.&#X201D;
</P></BLOCKQUOTE><H4 CLASS="subsubsection"><A NAME="htoc139">6.1.1.10</A>  Noodzakelijke herhaling</H4><P>Eerder in dit boek, in paragraaf sub:Een-betere-kennis, gingen
we in op het feit dat de samenwerking met ervaringsdeskundigen een
verhoogde kwaliteit van kennis over armoede genereert, maar ook op
een wezenlijk kenmerk van die kennis, namelijk dat ze in een permanente
dialoog tot stand komt. Voor de figuur van de ervaringsdeskundige
kan dit betekenen dat hij steeds opnieuw dezelfde dingen moet herhalen.
Dit kan erg belastend zijn, omdat het de indruk kan wekken dat hij
zich slecht van zijn taak kwijt.</P><BLOCKQUOTE CLASS="quotation">
EDR.: &#X201C;Anderzijds kan ik wel niet dagelijks en steeds maar opnieuw
bij elk van mijn collega's gaan zitten om hen duidelijk te maken waarmee
ze moeten rekening houden, want uiteindelijk hebben ze het van mij
wel al gehoord. Ge kunt dat niet blijven herhalen. Ge kunt dat niet
blijven zeggen. Als ge het moet blijven herhalen, dan doet ge uw job
niet goed volgens mij, dan komt ge niet over, dan maakt ge niet duidelijk
wat ge duidelijk wilt maken. Ofwel zijn ze allemaal zo dom dat ze
het niet begrijpen. Dat is ook een mogelijkheid natuurlijk.&#X201D;
</BLOCKQUOTE><H4 CLASS="subsubsection"><A NAME="htoc140">6.1.1.11</A>  Begrenzen</H4><H5 CLASS="paragraph">Op professioneel vlak</H5><P>Laagdrempeligheid is een kwaliteitskenmerk van de functie van ervaringsdeskundige,
maar het bouwen aan een goed contact met de doelgroep kan het de ervaringsdeskundige
extra moeilijk maken om zijn functie passend te begrenzen.</P><BLOCKQUOTE CLASS="quotation">
EDR.: &#X201C;Vroeger kwam ik geregeld naar hier buiten mijn werkuren.
Ik ging dan bijvoorbeeld in het weekend uit samen met de bewoners.
Maar dat was eigenlijk niet zo goed. Dan was ik te veel verbonden
met de groep. Dat is iets wat ik uit mijn ondervinding geleerd heb.
Het is niet zo dat zo iets leidt tot een beter functioneren.&#X201D;
</BLOCKQUOTE><P>
Vanuit zijn professionele omgeving kan de ervaringsdeskundige zo veel
aangesproken worden dat hij druk voelt om over zijn grens te gaan.</P><BLOCKQUOTE CLASS="quotation">
EDR.: &#X201C;Als het te veel wordt kan ik dat ook zeggen. Ik heb dat
trouwens daarstraks nog gedaan. Mijn takenpakket is zodanig groot
en er komt altijd maar bij. Dat groeit altijd maar. Voor mij wordt
het een stuk problematisch. Straks ga ik daar met OD ook over klappen.<P>Ik moet het wel aangeven natuurlijk, maar als ik dat doe, houden ze
er wel rekening mee.&#X201D;
</P></BLOCKQUOTE><H5 CLASS="paragraph">Werk en privé</H5><P>De ervaringsdeskundige gaat aan de slag met zijn persoonlijk ervaringsmateriaal.
Het ligt daarom in het wezen van de functie vervat dat het niet evident
is voor een ervaringsdeskundige om naar het werk en naar zijn privéleven
te kijken als naar twee gescheiden werelden.</P><BLOCKQUOTE CLASS="quotation">
EDR.: &#X201C;In mijn beleving vloeien thuis en werk heel sterk in elkaar
over. Ook als het niet goed gaat, ervaar ik dat als één pot nat. Als
het thuis niet goed gaat, gaat het ook niet goed op het werk. En als
het op het werk niet goed gaat, gaat het ook niet goed thuis.&#X201D;
</BLOCKQUOTE><P>
Stress op het werk kan zich dus gemakkelijk vertalen in stress thuis.</P><BLOCKQUOTE CLASS="quotation">
EDR.: &#X201C;Het is voornamelijk het onmachtsgevoel en de frustratie
van het werk die bepalen hoe ik thuis ga functioneren: ik ben thuis
veel prikkelbaarder, ik heb niet veel zin om nog iets te doen. Wat
ik thuis wel doe is de rust opzoeken en ook alleen voor mezelf dingen
doen, bijvoorbeeld me wijden aan mijn hobby's. Maar daar heeft mijn
partner niet veel aan, zodat dit tot spanningen leidt. En dit geeft
mij dan weer het gevoel dat ik niet alleen op het werk maar ook thuis
dingen moet doen voor een ander.&#X201D;
</BLOCKQUOTE><P>
De ervaringsdeskundige kan uit zijn gezin ook kracht putten.</P><BLOCKQUOTE CLASS="quotation">
EDR.: &#X201C;Als ik er thuis kan over spreken, en gelukkig wordt ik
thuis door mijn partner daarin ondersteund, dan kan ik dat achter
mij laten en dan heb ik 's anderendaags op het werk niet meer de behoefte
om er op terug te komen. Eigenlijk kan ik mij hier dus recht houden
dankzij de steun van mijn partner. Ik denk dat ik hier anders al lang
zou uitgevallen zijn.&#X201D;
</BLOCKQUOTE><P>
Men kan met die verwevenheid trachten rekening te houden of ze trachten
te bestrijden.</P><BLOCKQUOTE CLASS="quotation">
ODR.: &#X201C;Onze ervaringsdeskundigen moeten veel meer constante ondersteuning
krijgen. Heel die persoon van de ervaringsdeskundige moet voldoende
ondersteuning krijgen, heel het geheel, heel die samenhang.<P>Het grootste probleem, als we daar zo over spreken, is hoe ver gaat
ge in het ondersteunen, ook op dat privégebied, want ge blijft in
feite een stuk met dat werkgever zijn samenhangen. Zij zouden eigenlijk
een persoonlijke ondersteuning moeten hebben van buitenaf.&#X201D;</P><P>EDR.: &#X201C;Maar over het algemeen krijgen we te horen van ja maar,
ge moogt uw job niet meepakken naar huis, hé.&#X201D;</P><P>ODR.: &#X201C;Hun job is thuis en omgekeerd.&#X201D;
</P></BLOCKQUOTE><P>
Niet iedere ervaringsdeskundige vindt een grote betrokkenheid vanuit
zijn werkomgeving op zijn privésituatie overigens een goed idee.</P><BLOCKQUOTE CLASS="quotation">
EDR.: &#X201C;Ze zien eigenlijk niet waarom de situatie voor mij hier
op mijn werk zo uitzichtloos en daarom zo zwaar is. Ze weten bovendien
niet dat mijn werksituatie ook thuis zo zwaar doorweegt. Dit komt
omdat ik niets vertel over mijn thuissituatie. Ik doe dat bewust omdat
ik mijn privé en mijn werksituatie gescheiden wil houden. Ik vind
het goed dat ze mij hier op het werk leren kennen, maar ik vind niet
dat ze heel mijn privésituatie moeten kennen.&#X201D;
</BLOCKQUOTE><H5 CLASS="paragraph">Thuis ervaringsdeskundige zijn</H5><BLOCKQUOTE CLASS="quotation">
EDR.: &#X201C;In de opleiding werd het verschil tussen die twee werelden,
tussen onze soort en die andere soort, heel sterk benadrukt. En nu
ik een relatie heb met een middenklasser voeren we daarover thuis
heel interessante conversaties. Eigenlijk kom ik dus thuis en werk
ik gewoon verder. Ook daar ben ik ervaringsdeskundige. Ik leg haar
dan uit hoe groot de verschillen wel zijn, ik leg haar uit hoe het
komt dat ik schulden heb, wat daar achter steekt. Ik leg haar uit
waarom ik alles wil kopen voor mijn dochter. Ik vertel haar hoe het
vroeger voor mij was. Ik leg haar dat allemaal uit. En ik vind het
wel boeiend hoe zij daarop reageert.&#X201D;
</BLOCKQUOTE><P>
In de meeste gevallen is het voor een ervaringsdeskundige niet even
boeiend als in het bovenstaande voorbeeld om ook in de thuissituatie
een rol van ervaringsdeskundige te vervullen. Soms gaat er vanuit
het eigen verwachtingspatroon een druk uit om wel degelijk te trachten
er die rol op te nemen.</P><H4 CLASS="subsubsection"><A NAME="htoc141">6.1.1.12</A>  Zorg voor het gezin</H4><P>De ervaringsdeskundige heeft naast zijn werk vaak nog de zorg voor
een gezin te dragen.</P><BLOCKQUOTE CLASS="quotation">
EDR.: &#X201C;Door het feit dat mijn man ook een inkomen heeft, kan ik
het mij permitteren om maar vier dagen in de week te werken in plaats
van full-time. Dat maakt dat ik inderdaad thuis ben voor mijn gezin,
voor mijn kinderen, terwijl mensen die afhankelijk zijn van hun werk,
verplicht zijn om full-time te werken, wat ook niet altijd evident
is.&#X201D;
</BLOCKQUOTE><P>
Het kan zijn dat het daardoor voor de ervaringsdeskundige quasi onmogelijk
wordt om nog op adem te komen.</P><BLOCKQUOTE CLASS="quotation">
EDR.: &#X201C;Vandaag heb ik twee of drie gesprekken gehad van een paar
uur, en dat heeft mij al, als ik een lelijk woord mag gebruiken, uitgemolken.
En dan kom ik thuis en mijn gasten voelen dat, en die spelen daar
ook wel wat op in, hé. Ik ben met mijn gasten alleen, dus ik heb niemand
tegen wie ik kan zeggen, jongen, pak eens efkes die gasten over, want
ik word hier onnozel.<P>Dus uiteindelijk begint het echt van 's morgens vroeg, echt van als
ik mijn ogen open doe: vanalles thuis. Dan kom ik op het werk, en
dan is het daar al die zware momenten. Dan kom ik terug thuis, en
daar is het weeral zo. Allee ja, het is zo echt 24 op 24. Het feit
dat ik alles alleen moet doen, zowel het huishouden als de kinderen
als de job en al die andere dingen, maakt dat ik soms gewoon uitgeblust
ben.</P><P>Dus uiteindelijk is het constant, zowel op het werk als thuis, eigenlijk
loopt het gewoon door. Er is geen ademruimte meer. En die mis ik wel.
En dan bij momenten ga ik er onderdoor.&#X201D;
</P></BLOCKQUOTE><H4 CLASS="subsubsection"><A NAME="htoc142">6.1.1.13</A>  Dagelijkse armoede</H4><H5 CLASS="paragraph">Armoede weegt op de thuissituatie</H5><P>Als ervaringsdeskundige aan het werk zijn, impliceert niet dat men
daardoor zo maar als vanzelf aan de gevolgen van een heel leven in
armoede kan ontsnappen. De druk van de armoedeproblematiek kan nog
heel reëel en heel dwingend zijn.</P><BLOCKQUOTE CLASS="quotation">
EDR.: &#X201C;Een tijd geleden heb ik dat hier eens expliciet gezegd:
`Als ik hier ben, dan ben ik ontspannen. Als ik naar huis ga, dan
ben ik gestresseerd, want daar zit ik in de miserie. En hier kan ik
de miserie vergeten. Natuurlijk, degenen die achterblijven, die blijven
zitten in de miserie. Dus wek ik misschien de indruk dat ik me een
stukje egoïstisch opstel door het op die manier te formuleren, in
die zin dat ik enkel over mezelf spreek en niet over de andere leden
van mijn gezin.&#X201D;'
</BLOCKQUOTE><P>
Ervaringsdeskundigen kunnen in verband met hun persoonlijke situatie
nog steeds aangewezen zijn op dienstverlening.</P><BLOCKQUOTE CLASS="quotation">
EDR.: &#X201C;Ik weet niet hoe het met de andere ervaringsdeskundigen
hun problematieken zit vandaag de dag, maar ik heb nu nog altijd thuisbegeleiding.
Ik krijg dan ook nog begeleiding van een kinderpsychiater voor mijn
dochter en ook eigenlijk om mijzelf een stuk op te vangen. Dus ik
zoek mijn steun daar wel in.&#X201D;
</BLOCKQUOTE><P>
Collega's op het werk kunnen begrip proberen opbrengen voor het feit
dat de problemen erg complex kunnen zijn.</P><BLOCKQUOTE CLASS="quotation">
ODR.: &#X201C;Ik probeer mij dat voor te stellen, weet ge, omdat ik zeg
van allee! Stel nu, ik kom thuis en er staat daar al iemand van een
dienst te wachten, want die moeten zien hoe mijn thuissituatie is
en die moeten een gesprek hebben. Dan speelt intussen al in mijn hoofd
dat ik morgen naar die andere dienst moet gaan, want ik moet ook daar
nog een gesprek hebben met een begeleider. Maar allee, alstublieft!
Ik denk dat ik zot word. Misschien niet, hé, ik weet dat niet, hé,
maar ik zou het in alle geval niet graag hebben. En dan heb ik nog
niet de job die zij hebben, hé.&#X201D;
</BLOCKQUOTE><P>
Druk van armoede op de privésituatie, weegt onvermijdelijk ook door
op professioneel vlak. Soms maakt de druk het tijdelijk onmogelijk
om nog langer te komen werken.</P><BLOCKQUOTE CLASS="quotation">
EDR.: &#X201C;Ik voelde het eigenlijk wat als een verplichting om OD
over mijn geschiedenis te vertellen, opdat hij zou beseffen dat het
niet is omdat ge werkt dat ge uit de problemen zijt.<P>Ik word nog regelmatig geconfronteerd met problemen thuis. En dan
vind ik dat ik thuis moet kunnen zijn om dat probleem op te lossen.
Maar ik vind ook dat ik dat moet kunnen verantwoorden. Ik vind dat
ge dat tegen uw baas moet kunnen zeggen.</P><P>Maar iemand die er niet voor open staat, die moet ge dat niet proberen
uit te leggen of die moet ge niet zeggen: `ik zit met dit of dat probleem
en dat moet opgelost geraken,' want die zal zeggen: `ik moet dat niet
weten, want dat interesseert me niet. Ik betaal u om hier aanwezig
te zijn, en dan moet ge er zijn.'</P><P>Daarom had ik zoiets van: wees daar eerlijk in van in het begin en
zeg dat en stel dat als een stuk voorwaarde, zodat ge er mee weg kunt
als dat gebeurt, zodat ge er iets kunt mee doen. Dan moet ge er ook
niet mee in uw maag zitten en misschien denken van oei, oei, ik zal
maar gaan werken en ik zal dat probleem maar laten aanslepen met alle
gevolgen vandien. Uit schrik dat ge uw job zoudt verliezen, want dat
is het risico dat ge loopt, hé. Maar voor OD was dat direct in orde.
Die snapte dat ook.&#X201D;
</P></BLOCKQUOTE><P>
De druk van armoede kan eveneens een negatieve invloed hebben op de
kwaliteit van de arbeidsprestatie.</P><BLOCKQUOTE CLASS="quotation">
EDR.: &#X201C;De laatste tijd gaat het moeilijk in mijn privésituatie.
Daarom heb ik de voorbije week thuis gezeten met ziekteverlof. Maar
dat heeft deze keer geen oplossing gebracht. Ik voelde dat ik verder
bleef wegglijden. En daarom is het goed dat ik nu terug kom werken,
want werken geeft mij structuur en houvast.<P>Toch is het voor mij hier op het werk ook moeilijker als het thuis
moeilijk gaat, omdat mijn privé-situatie dan sterk gelijkt op wat
ik hier op het werk zie. Op het werk wordt ik geconfronteerd met de
miserie van bewoners en als ik dan thuis kom, word ik met mijn eigen
miserie geconfronteerd. En dat is wel moeilijk, want dan raken de
verhalen van bewoners me veel sterker. Stel dat ik gisteren een brief
van een deurwaarder gekregen heb en een dag later komt hier een ex-bewoner
vertellen dat hij de deurwaarder over de vloer gehad heeft die een
inventaris van al zijn bezittingen gemaakt heeft om ze te verkopen,
dan weet ik dat ik heel slecht zal reageren, helemaal niet professioneel.</P><P>Een professionele reactie zou zijn om samen met die ex-bewoner te
zoeken naar mogelijke perspectieven om met die situatie om te gaan.
Maar als ik zelf te diep in de problemen zit, dan zal ik eerder geneigd
zijn om met die ex-bewoner samen te gaan drinken en samen in de put
te gaan zitten omdat er toch geen perspectieven meer zijn en alles
toch verloren is.&#X201D;
</P></BLOCKQUOTE><H5 CLASS="paragraph">Oude patronen</H5><P>Patronen uit het verleden kunnen tijdelijk terug de kop opsteken.
Het is belangrijk dat men dit onder ogen kan zien en dat men zo nodig
prioriteit kan geven aan de aanpak van het probleem.</P><BLOCKQUOTE CLASS="quotation">
EDR.: &#X201C;Vroeger heb ik nog problemen met drugs gehad. Op een bepaald
moment kwam hier een bewoner die betrokken was bij de plaatselijke
drugshandel. En plots werd de druk voor mij wel heel erg groot en
dreigde ik te hervallen in mijn oude problemen.<P>Ik heb dan ook onmiddellijk mijn tandempartner gecontacteerd en gezegd
dat ik met een probleem zat en ik heb haar dan ook alles verteld.
Ik ben toen een maand thuis geweest met ziekteverlof om er terug bovenop
te kunnen geraken. Ik heb in die periode veel nagedacht en daar veel
uit geleerd. Ik heb er uit geleerd dat ik die bewoner niet kunnen
helpen heb en ook dat ik mezelf daarin niet vooruit geholpen heb,
maar dat ik integendeel terug vastgelopen was in een bepaald aspect
van mijn verleden. En daardoor weet ik nu heel goed dat ik niet meer
in die valkuil zal trappen.&#X201D;
</P></BLOCKQUOTE><P>
Moeilijke confrontaties en crisissen kunnen heel zwaar zijn, maar
hebben daarom niet noodzakelijk negatieve gevolgen op termijn. Ze
kunnen ook groeikansen bieden. </P><BLOCKQUOTE CLASS="quotation">
EDR.: &#X201C;Ik ben er dus al enkele keren onder door gegaan en ik zal
in de toekomst nog wel enkele keren crashen, zeker.<P>Ik zie dat als een groeiproces. Na een crash kom ik er elke keer sterker
uit. Als ik er onder door ga, ben ik op dat moment niets meer waard.
Maar als ik er bovenop kom, heb ik dat achter mij gelaten. Ik zal
geen twee keer crashen op hetzelfde.</P><P>Als ik zelf sterker word, word ik ook sterker in mijn functie. Als
ik niet meer hoef te crashen omdat ik een manier gevonden heb om er
mee om te gaan, dan is dat ook beter voor het werk.&#X201D;
</P></BLOCKQUOTE><H4 CLASS="subsubsection"><A NAME="htoc143">6.1.1.14</A>  Valkuilen in de functie-uitoefening</H4><H5 CLASS="paragraph">Een gedraaide relatie</H5><P>Ervaringsdeskundigen staan meestal dicht bij de cliënten van de dienst.
Op een ogenblik dat de ervaringsdeskundige zelf met zware moeilijkheden
geconfronteerd wordt, kan hij in de verleiding komen om er steun voor
te gaan zoeken bij die cliënten en dus de relatie met de cliënt om
te keren.</P><BLOCKQUOTE CLASS="quotation">
EDR.: &#X201C;Af en toe heb ik er nood aan om iets te bespreken. Als
mijn tandempartner er is doe ik dat met haar, maar als zij er niet
is, moet ik iemand anders vinden waarmee ik kan praten. Het merkwaardige
is dat ik me toen daarvoor niet tot mijn team gewend heb, maar tot
de groep. Het team bestond niet meer voor mij, ik wilde van het team
niet meer weten. Ik was op een ziekelijke manier bezig. Ik flipte
omdat het op het thuisfront grondig fout zat. Ik had het gevoel dat
ik maar bij iemand troost kon vinden en dat was bij een bewoner met
wie ik nog samen in de instelling gezeten had. Samen hadden wij het
gevoel: `Wij tweeën verstaan elkaar tenminste en de rest van de wereld
is helemaal om zeep. We moeten ons bedrinken, want er blijft niets
meer over.' Het was een dieptepunt, een moment van zwakte, waarin
ik niet alleen mijn team naar beneden haalde, maar waarin ik ook al
mijn mogelijkheden en alles wat ik aan vaardigheden en inzichten uit
de opleiding heb meegekregen, overboord gooide.&#X201D;
</BLOCKQUOTE><P>
Het is dus belangrijk dat de ervaringsdeskundige zich bewust kan zijn
van deze valkuil en een omdraaiing in de relatie kan opmerken. Wie
zonder opleiding de functie van ervaringsdeskundige moet vervullen,
heeft hier een handicap.</P><BLOCKQUOTE CLASS="quotation">
ODR.: &#X201C;Ik denk dat het feit dat iemand zonder opleiding de functie
van ervaringsdeskundige vervult, vooral naar gezinnen toe als een
nadeel moet gezien worden, omdat, als ge enkel met uw gevoel kunt
werken, het dan wel eens gebeurt dat het gezin dat gevoel meepakt,
en dat je je eigenlijk moet afvragen, wie is nu wie aan het helpen?
Naar mezelf toe, als collega, durf ik stellen dat ik er minder moeite
mee heb om een niet-opgeleide collega-ervaringsdeskundige te hebben.<P>Als een ervaringsdeskundige enkel en alleen met haar eigen gevoelens,
met haar eigen ervaringen naar een gezin gaat, zonder dat ze met dat
gevoelen overstijgend kan gaan werken, dan kan ze zich door de problematiek
van het gezin laten meeslepen in haar eigen problematiek.</P><P>Met de vraag daar dan nog bij van wie is nu wie aan het helpen. Want
soms draait die relatie dan helemaal om, hé. Dat het gezin die ervaringsdeskundige
gaat gaan helpen. Wat dat absoluut de bedoeling niet kan zijn, hé.
Waarvan dat je dan uiteindelijk ook merkt dat die ervaringsdeskundige
na verloop van tijd ook aan het aanvoelen is van `tiens, die relaties
zijn hier helemaal omgedraaid,' en zichzelf kwijt speelt, hé. </P><P>Zichzelf kwijtspeelt, en uiteindelijk ook op haar privé-vlak dan met
haar eigen emoties, haar eigen problematiek, zelf er geen uitweg meer
uit weet, hé, van hoe moet ik dat hier nog ne keer meedragen van diene
andere? Ik moet diene andere helpen, maar ik zit er zelf mee, ik kan
mijn eigen niet helpen. Dat is dan het addertje onder het gras, hé,
dat zij er aan kapot kunnen gaan.&#X201D;
</P></BLOCKQUOTE><H5 CLASS="paragraph">Passend omgaan met vertrouwen</H5><P>Cliënten kunnen ervaringsdeskundigen in vertrouwen nemen. Voor de
ervaringsdeskundige is het een uitdaging om dat vertrouwen niet te
schenden en loyaal te blijven tegenover zijn team.</P><BLOCKQUOTE CLASS="quotation">
EDR.: &#X201C;Omdat ik een goed contact heb met bewoners, vertellen ze
me ook gemakkelijk dingen. En soms is het niet gemakkelijk om daarmee
om te gaan, want dat kan over zaken gaan die hier in de dienst eigenlijk
verboden zijn. Zoals een bewoner die me komt vertellen dat hij een
joint gerookt heeft, bijna zoals ze dat hier tegen andere bewoners
vertellen. In het begin wist ik niet goed hoe ik daarmee moest omgaan
en dus stelde mij dat voor grote problemen. We hebben lang moeten
zoeken om daar een uitweg uit te vinden.<P>In het begin zegde ik tegen de bewoners dat ze mij alles konden vertellen,
dat ze mij ook alles konden vertellen wat ze niet tegen een hulpverlener
konden vertellen. Achteraf gezien was dat een verkeerd uitgangspunt
om een vertrouwensrelatie uit te bouwen, want ik liep daarop vast.
Ze vertelden mij dan dingen waarmee ik niet weg kon. Naar die bewoner
toe zat ik vaak vast, want ik wist niet goed wat ik er naar hem toe
moest mee doen. En ook naar mijn team toe zat ik geblokkeerd, want
ik mocht er hen niets over zeggen van die bewoner.</P><P>En wat ik in het team dan hoorde zeggen dat in verband stond met zo
een geheim waarmee ik zat, kwam heel hard binnen bij mij. Soms voelde
het aan alsof ze mij zelf zouden buiten zetten als ze overwogen om
een bewoner door te sturen. Door de coaching van mijn tandempartner
zijn we daar dan samen uitgeraakt en weet ik nu dat ik me op die manier
niet moet voorstellen bij de mensen.</P><P>Ik weet nu ook dat ik samen met de bewoner moet gaan zoeken wat we
kunnen doen met iets wat hij me in vertrouwen zegt. Als men mij iets
in vertrouwen vertelt over iets wat hier niet mag, dan kan ik er eigenlijk
niets mee doen en weet ik het beter niet. Dat is iets wat ik nu ook
zo tegen bewoners zeg. En als ze mij toch zo iets komen vertellen
is het mijn taak om samen met hen een manier te zoeken om dat ook
naar het team toe te brengen. Want ze zouden mij niet zoiets komen
vertellen als ze niet de verwachting hadden dat er op de een of andere
manier iets mee zou gebeuren. Ik heb lang gedacht dat ze mij dat kwamen
vertellen omdat ik een maat was van hen. Maar dat is niet zo. Ze vertellen
mij dat omdat ik hier werk. Ze vertellen mij dat omdat ze er iets
willen mee gaan doen. En dus ga ik nu samen met de cliënt op zoek
naar wat we er mee kunnen gaan doen, bijvoorbeeld het samen brengen
naar de individuele begeleider van die cliënt.&#X201D;
</P></BLOCKQUOTE><H3 CLASS="subsection"><A NAME="htoc144">6.1.2</A>  Uitdagingen voor de dienstverlener</H3><P>Het fenomeen van de missing link ligt ten grondslag aan het feit dat
de dienstverlening aan mensen in armoede er geregeld niet in slaagt
de beoogde doelstellingen te halen. Het is de taak van de ervaringsdeskundige
om hierop te blijven wijzen. Voor een dienstverlener is het geen vanzelfsprekende
opgave om de kritische invalshoek van de ervaringsdeskundige wel degelijk
ter harte te nemen en er zich toch niet door aangevallen te voelen.</P><BLOCKQUOTE CLASS="quotation">
EDR.: &#X201C;Als ge dan uitlegde dat het eigenlijk een stuk is omdat
bijvoorbeeld heel veel mensen niet begrijpen wat er gezegd wordt,
en dat het dus een stuk om een tolkfunctie gaat, en ook om het maken
van een overbrugging, allee, die brugfunctie, ofwel hadden ze het
vast en begrepen ze het perfect, ofwel had ge daar uren voor nodig
en dan hadden zij na die uitleg nog steeds zoiets van `ziet ge wel
dat ge mensen pakt!' Ja, er waren er zo bij, een paar dan toch. Maar
dat heeft eigenlijk niet zo lang geduurd. Dat is maar een maand of
twee, drie geweest eigenlijk.&#X201D;<P>ODR.: &#X201C;Goh ja, wij hebben hier sommige consulenten die hier echt
al jaren bezig zijn en die kennen de mensen van het OCMW, die kennen
dat publiek. En voor die mensen was dat wat bedreigend. En dat heeft
inderdaad zijn tijd nodig gehad om wat te keren.&#X201D;
</P></BLOCKQUOTE><P>
Samenwerken met een ervaringsdeskundige in een context waarin nog
niet iedereen het waardevolle van zo een samenwerking inziet, kan
loyaliteitsproblemen scheppen.</P><BLOCKQUOTE CLASS="quotation">
EDR.: &#X201C;Ik mag wel zeggen dat het ook een immense overdondering
is voor de hulpverlener om met ons te gaan werken. De eerste die door
met u samen te werken, het gevoel krijgt van: `goh ik kan die ervaringsdeskundige
toch wel goed gebruiken,' die komt met zichzelf danig in conflict,
omdat die in een keer dus eigenlijk tegenover zijn collega's komt
te staan. Die komt in een keer in een heel benarde positie te staan
in het team.<P>In het begin hoorde ik dan wel: `Ja maar ED, ge moet begrijpen, het
zijn mijn collega's.' Dus dan heb ik wel zo gezegd: `ik begrijp u
heel goed.' Dan denk ik bij mijn eigen van geef ze effen de tijd,
het komt uiteindelijk toch wel goed.</P><P>Dus ze komen ook wel ergens in terecht waar ze zich niet aan verwacht
hadden. Dat mag ook wel gezegd worden. Dus dat is een ganse weg en
ik denk dat een ervaringsdeskundige, ja, even tijd moet geven.&#X201D;
</P></BLOCKQUOTE><P>
Samenwerken met een ervaringsdeskundige kan confronterend zijn.</P><BLOCKQUOTE CLASS="quotation">
EDR.: &#X201C;Ik heb ook gehad dat hier mensen zichzelf tegen kwamen
door met mij te werken, dat dat enorm confronterend was, ja, absoluut.<P>En vooral bij diegenen die heel hard schreeuwen van: `nee, ik heb
geen ervaringsdeskundige nodig, ik kan dat wel aan, ik kan de kansarmen
aan,' merk ik van oeoeoeoe, neen. Voor hen kan het heel confronterend
zijn.&#X201D;
</P></BLOCKQUOTE><P>
In de confrontatie met een ervaringsdeskundige kunnen jarenlang gekoesterde
zekerheden op de helling komen te staan.</P><BLOCKQUOTE CLASS="quotation">
ODR.: &#X201C;De ervaringsdeskundigen leerden mij hoe kinderen naar ouders
kijken. Dat heb ik blijkbaar van mijn ouders niet meegekregen. Ze
leerden mij dat alles wat je zegt en doet en meemaakt met uw kind
eigenlijk een invloed heeft op dat kind. <P>Ik ben heel lang op zoek geweest naar wanneer ervaart een kind nu
iets als positief en wanneer ervaart het datzelfde eerder als negatief?
Waar zit dat verschil? Ik ben daarover lange tijd de kluts kwijt geweest,
in mijn beroep, maar ook in mijn privé-leven, hé. Ik zat daarover
met heel wat vragen. Ervaringsdeskundigen hebben me daar beter leren
naar kijken.</P><P>Het heeft heel veel energie gevergd van mij om uit te maken van hoe
ga je met die inzichten om, hoe ga je met die nieuwe kennis om, ook
met de nieuwe ervaringen die je dan meemaakt. En ik denk dat ik als
mens er helemaal door veranderd ben.&#X201D;
</P></BLOCKQUOTE><H3 CLASS="subsection"><A NAME="htoc145">6.1.3</A>  Uitdagingen voor de organisatie</H3><P>Organisaties trachten te voorzien in een omkadering voor de onderscheiden
functies. Waar het een volledig nieuwe functie betreft is een passende
omkadering alles behalve vanzelfsprekend. Het begint al bij de introductie
van een nieuwe ervaringsdeskundige medewerker.</P><BLOCKQUOTE CLASS="quotation">
EDR.: &#X201C;Ik heb een aantal dingen gedaan samen met mijn meter. Dat
heeft geholpen om de organisatie te leren kennen, maar niet voor mijn
functie.&#X201D;
</BLOCKQUOTE><P>
Eigenlijk wordt de hele organisatie uitgedaagd om zich ook intern
beter af te stemmen op mensen met een geschiedenis van kansarmoede.</P><BLOCKQUOTE CLASS="quotation">
EDR.: &#X201C;Wat mij het meest zwaar valt, is dat ORG teksten en visies
ontwikkelt over hoe te werken met kansarmen, hoe om te gaan met kansarmen,
terwijl ze in hun eigen interne dienstverlening daar heel anders mee
omgaan. Ook daar kunnen ze met kansarmen te maken krijgen, want ervaringsdeskundigen
kunnen ook tot die doelgroep van kansarme mensen behoren. Maar daar
houden ze geen rekening mee. Daar gaan ze op een heel andere manier
mee om. Er wordt te vlug te veel verwacht. En dan heb ik zoiets van:
dat zijn soms wel tegenstrijdige dingen.<P>Ze hebben een methodiek, maar als het er dan op aankomt om die intern
toe te passen, dan loopt dat niet zo vlot. Terwijl ik zeg van: een
kansarme is een kansarme. Of dat nu iemand is die werkt binnen ORG
of behoort tot het cliënteel van ORG, mag geen verschil maken. Ge
zijt kansarm of ge zijt het niet. En oké, een ervaringsdeskundige
heeft wel iets meer bagage, maar dat wil niet zeggen dat ge er anders
moet mee omgaan dan met een kansarm gezin.&#X201D;
</P></BLOCKQUOTE><P>
Met het oog op efficiëntie zijn organisaties erop gericht processen
te stroomlijnen en procedures te uniformiseren. Daartegenover staat
de hoge graad van uniciteit en persoonlijke inkleuring van iedere
functie van ervaringsdeskundige. Het is een uitdaging voor de organisatie
om op zoek te gaan naar hoe ze hiermee kan omgaan.</P><BLOCKQUOTE CLASS="quotation">
ODR.: &#X201C;En daarom zijn we nu wel bezig, en zij zijn daar ook bij
betrokken, om een beetje die methodiek proberen uit te werken. Maar
zelfs dat is heel moeilijk.&#X201D;<P>EDR.: &#X201C;Daar zijn we nu mee bezig, hé. We zijn nu bezig met vergaderingen
daarover ook, hé.&#X201D;</P><P>ODR.: &#X201C;Maar dat is toch heel moeilijk, hé, om wat jullie doen,
om dat ook eens echt concreet op papier te zetten.&#X201D;
</P></BLOCKQUOTE><H2 CLASS="section"><A NAME="toc21"></A><A NAME="htoc146">6.2</A>  Zorgbeleid</H2><P>In een goede werkomgeving heerst zorgzaamheid voor alle medewerkers.
Men heeft er aandacht voor hun zorgbehoeften en tracht er op een passende
manier aan tegemoet te komen.</P><P>Het inzetten van ervaringsdeskundigen in de strijd tegen armoede is
een methodiek met een aantal specifieke uitdagingen. Het is dus logisch
dat zij ook een aantal nieuwe zorgbehoeften introduceert zowel in
hoofde van de ervaringsdeskundige zelf als in hoofde van de collega's
die ermee samenwerken. Niet te verwonderen dat dit in de gesprekken
aan de orde was, hoewel het onderscheid tussen meer algemene en meer
specifiek aan de methodiek gelieerde zorgbehoeften niet steeds duidelijk
te maken is. Misschien wijst dit erop dat het voor een organisatie
haalbaar moet zijn om met een inclusief zorgbeleid ook in te spelen
op de specifieke zorgbehoeften, eigen aan de methodiek.</P><BLOCKQUOTE CLASS="quotation">
ODR.: &#X201C;Als ge een baas zijt van negen tot vijf en daarin rigide
zijt, dan hebt ge met een ervaringsdeskundige problemen, denk ik.
Dat kan niet lukken. Maar dat kan met niemand lukken, denk ik. Dus
ga ik met niemand van mijn medewerkers zo om. Een medewerker mag hier
om kwart na negen toekomen als dat beter aansluit bij de uurregeling
van de trein. Ik sta erop dat het werk gedaan is. En mensen mogen
hier komen en gaan, zolang hun werk maar op tijd af is. En dat geldt
voor iedereen.<P>Ik ben iemand die op maat werkt. En voor de ervaringsdeskundige valt
er inderdaad vaker maatwerk te verrichten. Ik zou niet eerlijk zijn,
denk ik, als ik dat niet zou toegeven. Maar ikzelf beleef dat toch
niet als een fundamenteel aparte behandeling. Als iemand anders met
een ander probleem naar mij zou toekomen, dan denk ik dat ik die ook
apart zou behandelen.&#X201D;
</P></BLOCKQUOTE><P>
In de dagelijkse praktijk valt het niet altijd mee om een passend
zorgbeleid te ontwikkelen dat de methodiek in zijn geheel kan ondersteunen,
eerder dan alleen de persoon van de ervaringsdeskundige.</P><BLOCKQUOTE CLASS="quotation">
ODR.: &#X201C;Bij ons beleid hebben we ons sterk laten leiden door het
advies dat men ons gegeven had, namelijk dat ervaringsdeskundigen
kwetsbare mensen zijn. Achteraf bekeken vraag ik me af of we daar
wel goed aan gedaan hebben.&#X201D;
</BLOCKQUOTE><H3 CLASS="subsection"><A NAME="htoc147">6.2.1</A>  Zorgbehoeften</H3><H4 CLASS="subsubsection"><A NAME="htoc148">6.2.1.1</A>  Blijvend contact met de doelgroep</H4><P>De eigen ervaring van de ervaringsdeskundige is zijn primaire bron
van kennis die permanent beschikbaar blijft.</P><BLOCKQUOTE CLASS="quotation">
EDR.: &#X201C;Wat ge hebt meegemaakt draagt ge mee voor de rest van uw
leven. Dat zit in u gebakken en dat krijgt ge er nooit meer uit. Dat
is mijn ervaringsdeskundige basis. En in een bepaalde organisatie
kunt ge dat meegeven aan uw collega's.&#X201D;
</BLOCKQUOTE><P>
Toch bouwt een ervaringsdeskundige voortdurend verder aan zijn ervaringsdeskundigheid
[<CITE><A HREF="kennis-werkveld010.html#SERV-06">SERV 2006</A>, p. 26</CITE>]. Een blijvend contact met de doelgroep is daarin
essentieel. Die contacten stellen de ervaringsdeskundige in staat
om inzake de dagelijkse werkelijkheid van armoede de vinger aan de
pols te houden.</P><P>Voor een ervaringsdeskundige die opgaat in de dagelijkse uitdagingen
van zijn functie kan contact met de doelgroep een gelegenheid bieden
om de dagelijkse realiteit van armoede terug helemaal op de voorgrond
te plaatsen. </P><BLOCKQUOTE CLASS="quotation">
EDR.: &#X201C;Ik merk bij mezelf, zelfs als je dagelijks contact hebt
met de doelgroep, dat je toch iets verder af kan staan van de realiteit
van armoede.<P>Zelfs al werk je met de doelgroep samen, dan kan je nog met zoveel
dingen tegelijk bezig zijn, zoals organisatie, doelgroep, oplossingsgericht
werken, enzovoort, die zoveel van je vragen dat het bijna niet anders
kan dan dat ge bepaalde belangrijke dingen een beetje naar achteren
gaat duwen. Ge doet dat omdat ge staat voor die organisatie en omdat
ge er die informatie wilt binnenbrengen, maar dat vraagt zoveel dat
ge er een stukje van afdrijft. Ook al staat ge binnen de doelgroep.</P><P>Ook daarom moet ge permanent bij de doelgroep zelf blijven aftoetsen,
omdat ge niet enkel kunt blijven putten uit uw eigen ervaringen.&#X201D;
</P></BLOCKQUOTE><P>
De opleiding tot ervaringsdeskundige en het uitoefenen van die functie
kunnen aan de basis liggen van belangrijke veranderingen in het leven
van de ervaringsdeskundige. Het contact met de doelgroep kan de ervaringsdeskundige
helpen om er zich duidelijk van bewust te blijven.</P><BLOCKQUOTE CLASS="quotation">
EDR.: &#X201C;Contact met de doelgroep vind ik een must voor mezelf.
Hoe goed ik ook mijn best doe om het niet kwijt te geraken, toch ondervind
ik van mezelf dat ik de voeling met de dagelijkse realiteit van armoede
aan het verliezen ben. Niettegenstaande het feit dat ik nog zelf in
de miserie zit. Maar ik ga er anders mee om dan vroeger. Ik kan er
iets gemakkelijker mee overweg dan vroeger, ook omdat ik iets meer
perspectieven heb dan vroeger.<P>Ge verliest een stuk van de dagelijkse realiteit, niet alleen in de
feiten maar ook in het gevoel en in het anders gaan kijken naar de
dingen. Tegenover vroeger ben ik rapper geneigd om te zeggen dat het
wel op te lossen valt. Ik ben hier nu nog maar een goed jaar bezig
als ervaringsdeskundige. En moest iemand me dat een jaar geleden gezegd
hebben, dan zou ik geantwoord hebben: `dit klopt niet wat ge zegt.'
Maar nu ben ik daar wel van overtuigd, hoewel ik niet wil beweren
dat dit voor iedereen geldt. Ik kan alleen over mezelf spreken. En
ik merk van mezelf dat ik anders kijk naar mijn eigen problemen dan
anderhalf jaar geleden. Als ik anderhalf jaar geleden met een probleem
werd geconfronteerd, legde ik er gemakkelijker het bijltje bij neer:
doordat je al zoveel hebt meegemaakt, is je weerbaarheid aangetast
en heb je de strijd opgegeven.&#X201D;
</P></BLOCKQUOTE><P>
Contact met de doelgroep kan eveneens behulpzaam zijn bij het levendig
houden van de herinnering aan de eigen geschiedenis.</P><BLOCKQUOTE CLASS="quotation">
EDR.: &#X201C;Ik vind het ook belangrijk om nog regelmatig met de mensen
zelf in contact te komen, om van hen stukken verhalen te krijgen,
waardoor de herinnering aan elementen uit mijn eigen geschiedenis
terug opgefrist wordt. Ik herinner me die dan en zo heb ik er vertrouwen
in dat ik weet waarover de mensen het hebben. Daarvoor vind ik dat
wel belangrijk, want voor je het zelf beseft, ben je het kwijt. In
het begin dacht ik ook: je hebt dat zelf meegemaakt, dus je kan dat
niet kwijt geraken. Maar dat is niet zo. Zowel de verwoording als
het gevoel dat ermee samengaat gaan vervagen. Het pakt me niet meer
zo op mijn vel gelijk vroeger, waardoor ge gemakkelijker afstand neemt
van wat er gebeurt. Daardoor kunt ge gemakkelijker dingen over het
hoofd zien. En dan krijg ik zelf soms ineens zo het gevoel dat het
niet meer klopt, en dat ik vroeger nooit zo zou gedacht hebben. Je
bent het rapper kwijt dan je denkt. Toen men mij destijds zei dat
ge die kennis van armoede van binnenuit kon verleren, moest ik er
mee lachen. Toen dacht ik: ge draagt uw bagage mee, ge draagt uw ervaringen
mee, ge draagt uw beleving mee. En dat is ook wel zo. Ge kunt daar
een tijd blijven uit putten, maar uiteindelijk verliest ge dat toch.&#X201D;
</BLOCKQUOTE><P>
Contact kunnen houden met de doelgroep is voor de ervaringsdeskundige
eveneens noodzakelijk met het oog op het voortdurend blijven verruimen
van de eigen ervaringen.</P><BLOCKQUOTE CLASS="quotation">
EDR.: &#X201C;Veel bewoners hier zitten met een problematiek die ik uit
eigen ervaring ken. Ik kan hen vertellen hoe ik daarnaar gekeken heb
en hoe ik daarmee omgegaan ben. Zij kunnen mij over hun inspanningen
vertellen. En soms zijn dat totaal andere dingen dan die ik uit mijn
eigen ervaring ken. Dus kan ik ook uit hun ervaringen leren. Ik zit
hier dus heel goed, want hier komen heel veel mensen die in de miserie
zitten en die hun manier om er mee om te gaan met mij kunnen delen.&#X201D;
</BLOCKQUOTE><P>
Contact met de doelgroep kan voor de ervaringsdeskundige ook een belangrijke
emotionele betekenis hebben.</P><BLOCKQUOTE CLASS="quotation">
EDR.: &#X201C;Ik ben ook altijd blij als er een forum is of iets dergelijks.
Dan zie ik nog eens mensen. Dat is wel een stuk dat ik mis in de job
van ervaringsdeskundige hier. Niet omdat ik er op uit ben om al die
miserie te horen, maar gewoon omdat het een andere manier van omgaan
met mensen is. Ik kan dat moeilijk verduidelijken, maar het is wel
zo en ge voelt dat wel goed: dat zijn mensen van ons, hé, en ge voelt
er u meer op uw gemak.&#X201D;
</BLOCKQUOTE><P>
Een regelmatig contact met de doelgroep is niet steeds automatisch
een onderdeel van het takenpakket van de ervaringsdeskundige. Soms
moet de ervaringsdeskundige intentioneel gericht zijn op het scheppen
van geregelde kansen op contact.</P><BLOCKQUOTE CLASS="quotation">
EDR.: &#X201C;In ORG is het niet zo evident om rechtstreeks met mensen
uit de doelgroep te werken. Ook voor mij niet, want ik zie hier nog
heel weinig mensen, tenzij in de werkgroepen hier.<P>Van zodra ik een werkgroep kan meedoen, zal ik dat dan ook doen met
het oog op het contact met de mensen. Ik vind dat heel belangrijk.
Ik mis dat contact met de doelgroep. En daarom heb ik in het begin
toen ik hier kwam werken, gezegd dat ik zoveel mogelijk werkgroepen
wilde meemaken, gewoon om bij de mensen te zijn. </P><P>En ik ben altijd blij als er eens een werkgroep is. Dan komt de Jef
en die en die en die, en dan kan ik eens een babbel doen. Soms zit
ik dan echt mee in die werkgroep, maar dikwijls ook niet. Maar dan
weet ik wanneer het pauze is en dan ben ik hier een kwartiertje weg
en ga ik er naartoe. Dan ga ik naar beneden en ga ik een babbel doen
met die en met die en met die, want er staan er dan veel een sigaretje
te roken in de garage. En als ze dan terug beginnen, dan ga ik terug
naar boven. En tegen de tijd dat de werkgroepvergadering eindigt,
ben ik opnieuw weg en ga ik terug naar beneden totdat de meesten weg
zijn.&#X201D;
</P></BLOCKQUOTE><H4 CLASS="subsubsection"><A NAME="htoc149">6.2.1.2</A>  Specifieke methodische ondersteuning</H4><P>De functie van ervaringsdeskundige is een specifieke functie. Bovendien
staan ervaringsdeskundigen in hun organisatie in veel gevallen alleen
in hun functie. Dit maakt de nood aan een bewuste methodische ondersteuning
begrijpelijk.</P><BLOCKQUOTE CLASS="quotation">
EDR.: &#X201C;De ervaringsdeskundige blijft een eenzame positie hebben,
ook al zijn er meer gezinsondersteuners in dienst genomen en is er
formeel voorzien in een ondersteuningsstructuur. Alleen heeft men
vergeten daarin te voorzien in ervaringsdeskundigheid, zodat het specifieke
van de functie niet kan ondersteund worden. Veel ervaringsdeskundigen
hebben het moeilijk in hun job, onder meer om die reden. Als je nood
hebt aan overleg over specifieke ervaringsdeskundige zaken, dan ben
je aangewezen op het zoeken van telefonisch contact met een collega.&#X201D;
</BLOCKQUOTE><P>
Een zorgbehoefte in verband met specifieke ervaringsdeskundige zaken
kan bijvoorbeeld het vinden zijn van een klankbord om zijn gedachten
te kunnen ordenen.</P><BLOCKQUOTE CLASS="quotation">
EDR.: &#X201C;Omdat ervaringsdeskundigen die dingen erkennen of zelf
ook meemaken, en soms is het genoeg van daarover een keer een babbel
te kunnen doen met een andere ervaringsdeskundige, terwijl OD of de
collega's mij ook wel ondersteunen, maar op een heel ander vlak.<P>Ik heb het gevoel dat de collega's hier meer direct oplossingsgericht
willen werken, terwijl dat ge zegt van eigenlijk wil ik dat niet,
eigenlijk wil ik gewoon iemand die luistert en mij mijn beeld laat
ordenen. Maar dat is nu eenmaal hun manier van werken hier en ja,
dat is niet altijd evident.&#X201D;</P><P>Interviewer: &#X201C;Is dat een gemis?&#X201D;</P><P>EDR.: &#X201C;Een gemis? Ja en neen. Nu doen we het via de telefoon.
Ja, het is echt extreem. Ik pak dan mijn telefoon en probeer een collega
te bereiken die tijd kan maken om te luisteren.&#X201D;
</P></BLOCKQUOTE><H4 CLASS="subsubsection"><A NAME="htoc150">6.2.1.3</A>  Zorgbehoefte op persoonlijk vlak</H4><P>De zorgbehoefte kan ook te maken hebben met de persoonlijke situatie.</P><BLOCKQUOTE CLASS="quotation">
EDR.: &#X201C;Ik heb soms behoefte om over problemen thuis te praten
en dan zeg ik: `OD, kunnen we ons even apart zetten? Het gaat niet
goed thuis.' Het gebeurt zelfs dat OD de aanzet geeft voor zo een
gesprek, omdat ze ziet dat ik er somber en getrokken bijloop en dat
ze me dan vraagt of er iets scheelt. En dan vraag ik haar of we even
samen kunnen gaan zitten en dan zijn we vertrokken. Dat moet niet
noodzakelijk een volle dag duren. Het is mogelijk dat ik op enkele
uurtjes mijn ding heb kunnen vertellen. Als ik in een neerwaartse
spiraal zit, kan ik in een gesprek met OD de kracht vinden om er terug
uit te geraken.&#X201D;
</BLOCKQUOTE><P>
Soms situeert de zorgbehoefte zich niet zozeer op het persoonlijke
vlak, maar speelt de persoonlijke situatie wel een rol in het feit
dat er een grotere behoefte aan zorg ervaren wordt.</P><BLOCKQUOTE CLASS="quotation">
EDR.: &#X201C;De vraag is: wat soort ondersteuning? Ik bedoel, uiteindelijk
heb ik ondersteuning van die kinderpsychiater en van dat dagcentrum
en van de thuisbegeleiding. Maar blijkbaar mis ik hier op het werkvlak
wel iets. <P>De stress van thuis neemt ge mee naar uw werk en die heeft daar zijn
invloed op uw functioneren als ervaringsdeskundige. De stress van
het werk neemt ge mee naar huis en die heeft daar zijn invloed op
uw functioneren als vrouw en als moeder. De zwaarte van de job die
ik ervaar, bestaat dus uit verschillende elementen, maar die zwaarte
manifesteert zich ook als een geheel. Dus waarom ondersteuning nodig
is, houdt zowel met elementen van de werksituatie verband als met
elementen van de thuissituatie.</P><P>Ondersteuning voor de ervaringsdeskundige op het werk zou tot effect
kunnen hebben dat ge de zwaarte van het werk en de problemen waarmee
ge geconfronteerd wordt, beter daar kunt laten waar ze thuis horen.
Die soort ondersteuning is er niet.</P><P>Uiteindelijk, de confrontatie met de klant is mijn confrontatie met
mijn verleden. Dus daar is geen grens tussen werk en privé te maken.
Die frustratie-confrontatie ga ik meepakken, maar die frustratie hoef
ik niet mee te pakken naar huis en toch gebeurt dat regelmatig in
mijn leven. En dat zou misschien anders zijn moest ik hier morgen
iemand hebben waarbij ik terecht kan met mijn frustratie van hier
om ze hier kwijt te spelen.&#X201D;
</P></BLOCKQUOTE><H3 CLASS="subsection"><A NAME="htoc151">6.2.2</A>  Zorgfiguren</H3><P>De diverse figuren uit de omgeving van de ervaringsdeskundige kunnen
elk hun eigen bijdrage leveren tot een voldoende zorgzaam klimaat.</P><BLOCKQUOTE CLASS="quotation">
EDR.: &#X201C;Als je mensen beter leert kennen door er gewoon mee om
te gaan, dan leer je ook zien wie er te vertrouwen is, hoe ze aankijken
tegen bepaalde dingen en wie je wat kan vertellen. Dan heb je niet
noodzakelijk behoefte aan één vertrouwensfiguur, maar kan je een persoon
uitkiezen in functie van wat je te bespreken hebt.&#X201D;
</BLOCKQUOTE><P>
Zelf kunnen bepalen wie men als zorgfiguur aanspreekt, kan voor een
ervaringsdeskundige belangrijk zijn.</P><BLOCKQUOTE CLASS="quotation">
EDR.: &#X201C;Ik vind ook dat ik bij iemand terecht moet kunnen als ik
het nodig heb, bijvoorbeeld omdat ik het met iets moeilijk heb, maar
ik vind wel dat ik die persoon dan zelf moet kunnen kiezen.&#X201D;
</BLOCKQUOTE><P>
Het effect kan zijn dat de inspanningen van de organisatie om te voorzien
in een zorgzame omkadering voor de ervaringsdeskundige toch niet tegemoetkomt
aan diens behoeften.</P><BLOCKQUOTE CLASS="quotation">
EDR.: &#X201C;Ik ben niet iemand die op het werk een vertrouwensfiguur
nodig heeft. In het begin heeft men voor mij iemand willen aanwijzen
bij wie ik alles kwijt kon, maar ik wilde dat niet omdat ik dan niet
zelf voor die persoon koos, terwijl ik vind dat een vertrouwenspersoon
iemand is, waarvoor je zelf kiest. In het begin werd hier iemand aangesteld
als vertrouwensfiguur voor mij, maar ik deed nooit een beroep op haar.
Daarom dacht zij dat ik misschien iets had tegen haar, totdat ik haar
proberen uitleggen heb dat ik geen behoefte had om bij haar te komen.
Ik heb ook uitgelegd dat ik wel rechtstreeks contact zou nemen met
iemand als ik iets te bespreken had: dat kies je zelf.&#X201D;
</BLOCKQUOTE><P>
Waar eventueel een aspect van zorg opgenomen moet worden voor zaken
waarmee de ervaringsdeskundige zich geconfronteerd ziet in zijn persoonlijk
leven, komen figuren in beeld waarmee de ervaringsdeskundige een vertrouwensband
opgebouwd heeft.</P><P>Een zorgzame betrokkenheid met de persoonlijke situatie van de ervaringsdeskundige
ontwikkelen en gestalte geven, is geen statisch gegeven.</P><BLOCKQUOTE CLASS="quotation">
EDR.: &#X201C;OD heeft dus ook een ondersteunende functie naar mij toe
en die is nu anders dan in het begin. In het begin leunde die dicht
aan bij een hulpverlenende functie. Nu is dat niet meer zo sterk,
al varieert dat nog naargelang hoe ik mij voel.&#X201D;
</BLOCKQUOTE><P>
Hoewel de grens tussen een ondersteunende rol en een hulpverlenersrol
soms dun kan zijn, is die laatste rolinvulling vermoedelijk niet steeds
zo wenselijk.</P><BLOCKQUOTE CLASS="quotation">
ODR.: &#X201C;Kijk, nogmaals, ik heb het wel meegemaakt dat een ervaringsdeskundige
op een bepaald moment opgenomen werd in de psychiatrische afdeling,
dat ze er wegliep en 's avonds om elf uur stond zij voor mijn deur:
`En ik ga hier niet meer weg. Gij hebt mij geholpen en ge gaat mij
nu verder helpen.' Ik bedoel, efkes schrikken zo van oei, wat heb
ik nu bereikt eigenlijk, hé. Want in de plaats van te helpen, van
haar op weg te helpen, ja.......&#X201D;<P>Interviewer: &#X201C;Maakt ge iemand afhankelijk.&#X201D;</P><P>ODR.: &#X201C;Ja, dus. Dat is een slappe koord. Tot waar kun je gaan
om die afhankelijkheid niet te hebben?&#X201D;
</P></BLOCKQUOTE><H4 CLASS="subsubsection"><A NAME="htoc152">6.2.2.1</A>  De ervaringsdeskundige zelf</H4><P>Het is een goede zaak dat ervaringsdeskundigen zich bewust zijn van
het feit dat hun functie veel van hen vraagt, zodat ze kunnen opkomen
voor de specifieke zorg die zo een functie vereist.</P><BLOCKQUOTE CLASS="quotation">
EDR.: &#X201C;Ik moet ook voor mezelf zorgen, omdat mijn werk er in bestaat
zo ontzettend veel te geven van mezelf. Ik vind dus dat ik het recht
heb om voor mezelf te zorgen.&#X201D;
</BLOCKQUOTE><H4 CLASS="subsubsection"><A NAME="htoc153">6.2.2.2</A>  Collega-ervaringsdeskundigen</H4><P>Ervaringsdeskundigen kunnen voor hun ervaringsdeskundige collega's
belangrijke zorgfiguren zijn die zowel vanuit persoonlijk oogpunt
als vanuit professioneel oogpunt erg betekenisvol kunnen zijn.</P><P>Collega-ervaringsdeskundigen kunnen elkaar op het werk wederzijds
ondersteunen.</P><BLOCKQUOTE CLASS="quotation">
EDR.: &#X201C;Uiteindelijk is het de bedoeling om als ervaringsdeskundigen
ondereen mekaar een stuk op te vangen, op het werkvlak dan wel, hé,
en te ondersteunen.&#X201D;
</BLOCKQUOTE><P>
Een meer ervaren ervaringsdeskundige collega kan een voorbeeldfunctie
vervullen bij het vorm geven aan je functie. </P><BLOCKQUOTE CLASS="quotation">
EDR.: &#X201C;Ik heb al heel veel gehad aan ED. Moest ik ED niet gehad
hebben, dan was ik al lang kopje onder gegaan. ED heeft al meer ervaring
als ervaringsdeskundige en zij steunt mij ook heel veel in mijn functie
van ervaringsdeskundige.&#X201D;
</BLOCKQUOTE><P>
Specifieke elementen uit de functie van ervaringsdeskundige kunnen
eigenlijk maar echt ondersteund worden door een collega-ervaringsdeskundige.</P><BLOCKQUOTE CLASS="quotation">
EDR.: &#X201C;Awel, ge kunt inderdaad wel overleggen met OD, en ge kunt
veel kwijt aan OD, maar dat gevoel dat er soms mee gepaard gaat, kunt
ge niet altijd verwoorden. Terwijl, als ge datzelfde verhaal doet
aan een ervaringsdeskundige, dan gaat ze dat gevoel voelen en erkennen,
en dan wordt er heel anders mee omgegaan. Terwijl dat OD ook wel gaat
luisteren, maar meer naar de praktische kanten. Een ervaringsdeskundige
is dan meer naar de binnenkant dat ze ondersteuning biedt.&#X201D;
</BLOCKQUOTE><P>
Een collega-ervaringsdeskundige in huis hebben kan gewoon alle voordelen
bieden waarvan opgeleide collega's vaak als vanzelfsprekend dagelijks
kunnen genieten.</P><BLOCKQUOTE CLASS="quotation">
EDR.: &#X201C;Het zou niet slecht zijn mocht ORG twee ervaringsdeskundigen
in dienst hebben, zelfs al zouden dat twee part-time functies zijn.
Maar dan zouden ze op dezelfde tijdstippen moeten werken, zodat ze
elkaar kunnen aanvullen.<P>Want ik zit hier wel alleen, hé. Het is voor mij enorm stresserend
als er dingen gebeuren, want mijn mening en mijn inzichten zijn niet
heilig. Het is niet omdat ik denk of zeg `het zit zo,' dat dat klopt.
Een andere ervaringsdeskundige zal er waarschijnlijk een heel andere
kijk op hebben. En als ge dan met twee zijt en ge kunt die twee inzichten
bespreken, dan staat ge veel sterker en hebt ge ook een veel breder
zicht, een veel ruimere visie.</P><P>Het gaat daarbij niet in de eerste plaats over een grotere geloofwaardigheid,
want de mensen hier geloven wel in mij en in de waarde van ervaringsdeskundigheid
en ze geloven mijzelf ook wel.</P><P>Maar het zou gemakkelijker zijn moesten we hier met twee zijn. Ik
zit hier inderdaad wel heel eenzaam. En moest het niet zijn dat het
hier zo toffe collega's zijn, ik was hier al lang weg geweest.&#X201D;
</P></BLOCKQUOTE><P>
Collega-ervaringsdeskundigen kunnen elkaar ook bij persoonlijke moeilijkheden
ondersteunen.</P><BLOCKQUOTE CLASS="quotation">
EDR.: &#X201C;Ik zit ook in mijn privésituatie nog vaak met problemen
en ook daarin kan ED voor mij een grote steun zijn door samen naar
de situatie te kijken.&#X201D;
</BLOCKQUOTE><H4 CLASS="subsubsection"><A NAME="htoc154">6.2.2.3</A>  De tandempartner</H4><P>Het putten uit de eigen ervaring is eigen aan de functie van ervaringsdeskundige.
Vanuit zijn functie deelt de ervaringsdeskundige zaken uit zijn persoonlijke
ervaring met zijn collega's. Dit is maar mogelijk in de context van
een betrouwbare relatie. Het hoeft dan ook niet te verbazen dat de
tandempartner ook wel eens de rol opneemt van vertrouwensfiguur met
wie de ervaringsdeskundige heel veel deelt.</P><BLOCKQUOTE CLASS="quotation">
EDR.: &#X201C;Ik heb hier twee mensen, namelijk OD-1 en OD-2, waarmee
ik heel diepgaand kan praten over problemen die met het werk te maken
hebben, maar ook over persoonlijke zaken. Dat werkt als een steun.<P>Ik heb gisteren bijvoorbeeld met een serieus probleem geworsteld en
ik heb gewoon naar OD-2 gebeld en straks zijn wij weg. Dan gaan wij
een diepe babbel doen. Dat vindt hij geen probleem.</P><P>Ik heb veel aan OD-1 en aan OD-2, vooral aan OD-2. Op de werkvloer
is dat natuurlijk anders, maar daarbuiten beschouwen wij elkaar al
niet meer als werkgever en werknemer maar als kameraden: OD-2 en ED,
hé. En ze weten dat hier ook wel. OD-2 weet ook heel veel. Hij kent
mijn geschiedenis. Hij weet toch 90% van mijn leven.&#X201D;
</P></BLOCKQUOTE><P>
Weten dat men bij zijn tandempartner terecht kan wanneer men er behoefte
aan heeft, geeft veiligheid en steun.</P><BLOCKQUOTE CLASS="quotation">
EDR.: &#X201C;Zij ondersteunt mij wel op enorm veel vlakken die eigenlijk
niet op voorhand vastgelegd zijn.&#X201D;
</BLOCKQUOTE><P>
De tandempartner kan een figuur zijn waarmee de ervaringsdeskundige
persoonlijke zaken kan delen.</P><BLOCKQUOTE CLASS="quotation">
EDR.: &#X201C;Zij ondersteunt mij in verband met mijn privésituatie.
Als ik het op dat vlak moeilijk heb, dan ga ik maar naar een persoon,
en dat is OD. En ik vertel haar daar dan over.&#X201D;
</BLOCKQUOTE><P>
Als de ervaringsdeskundige betrokkenheid kan ervaren vanwege zijn
tandempartner, zodat hij er waar nodig, zaken uit zijn persoonlijk
leven mee kan delen, kan zijn draagkracht op het werk vergroten.</P><BLOCKQUOTE CLASS="quotation">
EDR.: &#X201C;Als ik met zo iets zit, dan moet ik daarover kunnen praten.
Ik schaam mij daar ook niet voor. Ik ben wie ik ben en men moet mij
maar nemen zoals ik ben. Ik vertel veel van mijzelf. Zeker mijn tandempartner
weet bijna alles van mij. En als ik er niet kan over praten dan loopt
het fout.<P>Een drietal weken geleden zat ik bijvoorbeeld met iets en had ik behoefte
om er met mijn tandempartner over te praten. Maar dat kon niet, want
ze was ziek. En dan ben ik maar beginnen niet-functioneren. Ik kwam
nog wel naar het werk om formeel in orde te blijven, maar ik functioneerde
niet meer.&#X201D;
</P></BLOCKQUOTE><P>
Soms kan een tandempartner zich behoorlijk sterk engageren in zijn
zorgzame rol naar de ervaringsdeskundige.</P><BLOCKQUOTE CLASS="quotation">
EDR.: &#X201C;Mijn tandempartner is mij in die periode thuis komen bezoeken.
We hadden toen samen gesprekken, zoals we dat op het werk in het tandemoverleg
ook doen. Ik heb daar veel aan gehad.&#X201D;
</BLOCKQUOTE><P>
Door het feit dat de ervaringsdeskundige aan de slag gaat met het
gevoelsmatige en vanuit zijn ervaringskennis werkzaam is, is in de
functie van ervaringsdeskundige een sterke band tussen het persoonlijke
en het professionele ingebouwd. Aandacht voor en kennis van de persoonlijke
situatie van de ervaringsdeskundige kan daarom behulpzaam zijn bij
het omkaderen van het professionele handelen van die ervaringsdeskundige.</P><BLOCKQUOTE CLASS="quotation">
EDR.: &#X201C;Op die manier kan zij mij ook ondersteunen in mijn werk,
want doordat zij die dingen weet van mij, kan zij ook aanvoelen wanneer
er hier in de groep dingen leven, die sterk trekken op stukken uit
mijn eigen verhaal. Als ik daardoor dan niet meer goed begin te functioneren,
dan kan zij dat ook plaatsen en weet ze waarmee het te maken kan hebben.
Ik vind het belangrijk dat zij veel weet van mij, zodat zij ook kan
begrijpen waarom ik op bepaalde momenten niet reageer zoals gewoonlijk.
Doordat OD mijn persoonlijke situatie kent, kan zij ook een veilig
kader scheppen voor de uitoefening van mijn job.&#X201D;
</BLOCKQUOTE><H4 CLASS="subsubsection"><A NAME="htoc155">6.2.2.4</A>  Collega's</H4><P>Ook de ruimere groep collega's kan aandacht hebben voor de zorgbehoeften
van een ervaringsdeskundige.</P><BLOCKQUOTE CLASS="quotation">
EDR.: &#X201C;Als de collega's zien dat er iets scheelt, dan vragen ze
het ook wel. Het is goed dat ze dat vragen, maar meestal is er eigenlijk
niets.&#X201D;
</BLOCKQUOTE><P>
De ervaringsdeskundige zal zijn collega's gemakkelijker als steunfiguren
kunnen ervaren als er een goede onderlinge sfeer heerst.</P><BLOCKQUOTE CLASS="quotation">
EDR.: &#X201C;Nu vindt ge hier wel bij iedereen een beetje ondersteuning,
en het feit dat we ook wel onder collega's met humor een aantal dingen
verwerken, maakt het draaglijker. Ik zeg niet dat alles humoristisch
is, maar gewoon ne keer uw frustraties luchten, zo, ja ge weet wel,
ne keer lachen of ne keer dom doen of ne keer een leuk moment samen
beleven maakt dat je inderdaad wel af en toe efkes oplaadt om er weer
tegenaan te kunnen.&#X201D;
</BLOCKQUOTE><P>
De collega's van de ervaringsdeskundige zijn niet noodzakelijk goed
geplaatst om ook tegemoet te komen aan diens ondersteuningsbehoeften
op specifiek methodisch gebied.</P><BLOCKQUOTE CLASS="quotation">
EDR.: &#X201C;Wij hebben hier wel collega's, maar het blijft anders,
ja, een ander denkpatroon, een andere leefwereld. Ge zijt collega's
maar ook weer niet. Het is hetzelfde niet, een collega verpleegkundige
of een collega ervaringsdeskundige. Met sommige situaties kan ik inderdaad
niet bij hen terecht. Telefonisch kan ik wel terecht bij andere collega's
ervaringsdeskundigen.&#X201D;
</BLOCKQUOTE><H4 CLASS="subsubsection"><A NAME="htoc156">6.2.2.5</A>  Ingebouwde zorgstructuren</H4><P>Organisaties beschikken soms over ingebouwde zorgstructuren waar ook
de ervaringsdeskundige terecht kan.</P><BLOCKQUOTE CLASS="quotation">
EDR.: &#X201C;Ik heb het heel moeilijk gehad en heb beroep gedaan op
de sociale dienst van ORG en die zijn blijven zeggen: `Ge moet blijven
wie ge zijt. Ze zullen u gaan appreciëren om hetgeen wat ge zijt en
wie ge zijt. Dat is uw werk.' Ik had gevreesd dat die zouden partij
kiezen, maar neen, ze hebben mij gezien als ervaringsdeskundige.&#X201D;
</BLOCKQUOTE><P>
Ook coaching en methodische ondersteuning van medewerkers is in grotere
organisaties vaak op de een of andere manier structureel ingebouwd.
Die structuren zijn niet noodzakelijk toegerust om ook te kunnen inspelen
op die elementen die voor de functie van ervaringsdeskundige het meest
specifiek zijn.</P><BLOCKQUOTE CLASS="quotation">
EDR.: &#X201C;Wij hebben dan nog inderdaad de doelgroepcoach. Eigenlijk
kunnen wij bij die persoon ook terecht. Maar het is inderdaad die
binnenkant die we niet kunnen meegeven in onze vraag om ondersteuning.<P>Bij mijn teamverantwoordelijke kan ik ook terecht, maar dat is ook
een andere leefwereld. En in sommige punten voelt ge dat. Ze kunnen
wel begrip opbrengen voor een aantal dingen en dingen verstaan, maar
het is, ja, ik kan het moeilijk benoemen.&#X201D;</P><P>Interviewer: &#X201C;Het is iets dat ge kunt delen met ervaringsdeskundigen
maar niet met andere mensen.&#X201D;</P><P>EDR.: Ik vergelijk het eigenlijk altijd met als ge een sterfgeval
meemaakt. Dat kan u heel diep raken. En ge kunt inderdaad uw verhaal
kwijt en steun en een toeverlaat vinden bij iemand die in zijn leven
nog nooit geconfronteerd geweest is met een sterfgeval. Ge gaat daar
een beperkte steun vinden. Maar als ge hetzelfde verhaal bij een persoon
brengt die wel een sterfgeval heeft meegemaakt, dan gaat ge al een
heel andere ondersteuning krijgen. Ik vergelijk het daar zo mee.&#X201D;
</P></BLOCKQUOTE><H2 CLASS="section"><A NAME="toc22"></A><A NAME="htoc157">6.3</A>  Personeelsbeleid</H2><H3 CLASS="subsection"><A NAME="htoc158">6.3.1</A>  Inschaling</H3><P>Aandacht besteden aan het niveau waarop de ervaringsdeskundige verloond
wordt, kan om verschillende redenen relevant zijn, bijvoorbeeld met
het oog op het bevorderen van een evenwaardige relatie of zelfs in
functie van een menswaardig bestaan.</P><H4 CLASS="subsubsection"><A NAME="htoc159">6.3.1.1</A>  Verloning en maatschappelijke erkenning</H4><P>Via de verloning wordt een zekere vorm van erkenning voor de waarde
van de functie uitgedrukt. De huidige situatie roept in dit verband
soms bedenkingen op.</P><BLOCKQUOTE CLASS="quotation">
EDR.: &#X201C;We lopen soms ook op het werk kwetsuren op en sowieso krijgen
we te maken met pijnlijke zaken. En emotioneel kan dat heel zwaar
zijn. Dus hebt ge zoiets van oké, wat wij eigenlijk allemaal moeten
doorstaan voor die pree! Maar het komt ook neer op een erkenning.
Ik heb nog het voordeel dat ik inderdaad een diploma van de opleiding
van De Link plus een certificaat algemene vakken heb. Dus ik zit in
een categorie hoger. Maar mensen die enkel de opleiding van De Link
hebben en geen algemene vakken, zitten dan nog iets lager.&#X201D;<P>Interviewer: &#X201C;Het drukt eigenlijk een maatschappelijke waardering
uit?&#X201D;</P><P>EDR.: &#X201C;Ja, voor heel wat mensen.&#X201D;
</P></BLOCKQUOTE><P>
Het spontane respect dat de functie van ervaringsdeskundige geniet,
wordt evenwel niet noodzakelijk weerspiegeld in de verloning ervan.</P><BLOCKQUOTE CLASS="quotation">
EDR.: &#X201C;Nee, maar dat is ook zo iets, hé. Over het algemeen krijgen
wij zo iets van `ah, jullie zijn de maatschappelijke assistenten van
ORG.' En dan denk ik in mijn eigen van dan mogen ze ons ook wel betalen
als die maatschappelijk assistenten. Maar ja, soit.&#X201D;
</BLOCKQUOTE><H4 CLASS="subsubsection"><A NAME="htoc160">6.3.1.2</A>  Verloning en gelijkwaardigheid</H4><P>Niet voor alle betrokkenen is een gelijke verloning een voorwaarde
om effectief naar een evenwaardige relatie te streven.</P><BLOCKQUOTE CLASS="quotation">
EDR.: &#X201C;Als ik het voor mijzelf moet bekijken, dan wil ik niet
daar van vertrekken, van een verloning, dan speelt een loonbarema
en wat is het daar allemaal, anciënniteit bijvoorbeeld niet zo een
rol. Voor mij is dat niet het belangrijkste. Ik doe daaraan niet mee.
Het klikt en we werken samen. En het klikt als mens.&#X201D;
</BLOCKQUOTE><P>
Al kan men de hoogte van de verloning wel degelijk ervaren als een
uitdrukking van de maatschappelijke erkenning die de functie geniet,
dan hoeft men zich als individu nog niet gedwongen te voelen om zich
in de praktijk navenant te gedragen.</P><BLOCKQUOTE CLASS="quotation">
ODR.: &#X201C;Goh, ik heb zo het gevoel dat men die mensen vanuit het
beleid nog steeds als de laagste trap gaat bekijken, terwijl ik vind
dat dat in de regio niet zo speelt. Zij zijn evenwaardige collega's
en ik wil hen zo behandelen. En ik denk ook dat ik er wel in slaag
om hen zo op die manier te bekijken.&#X201D;
</BLOCKQUOTE><P>
Maar het is wel duidelijk dat het aspect verloning een belangrijke
rol speelt vanuit het oogpunt van evenwaardigheid.</P><BLOCKQUOTE CLASS="quotation">
ODR.: &#X201C;En effectief, op het vlak van betaling, door de weddeschalen,
is dat ook wel zo, terwijl we eigenlijk hetzelfde werk doen. Ik ben
er absoluut niet mee akkoord dat zij minder betaald worden dan wij,
want ik denk dat hun job sowieso veel zwaarder is dan de onze. Maar
goed. Dat is de realiteit. Wij hebben een A1-diploma. Zij hebben,
ja, een getuigschrift van De Link. En men maakt er een onderscheid
in.&#X201D;
</BLOCKQUOTE><P>
Het is niet omdat men begrip kan opbrengen voor de complexiteit van
de problematiek van verloning, dat men het niet nodig vindt om te
wijzen op de betekenis van verloning in het licht van een gelijkwaardige
relatie. </P><BLOCKQUOTE CLASS="quotation">
ODR.: &#X201C;Ik vind dat erg. Ik bedoel, wij werken continu samen, we
zijn collega's van elkaar, men vraagt een gelijkheid enzovoort, wel,
geef aan die mensen dan ook een niveau B. Wat kan mij dat schelen
dat ik misschien langer naar school geweest ben dan zij. <P>Ik denk wel dat er een aantal collega's zouden kunnen over vallen.
Dat dat misschien wel moeilijk kan liggen. En ik kan dat dus ook wel
begrijpen dan vanuit het beleid, dat men nu die keuze echt niet maakt,
om de gemoederen niet op te hitsen. Maar ik vind het een verkeerde
keuze.&#X201D;
</P></BLOCKQUOTE><H4 CLASS="subsubsection"><A NAME="htoc161">6.3.1.3</A>  Verloning en een menswaardig bestaan</H4><P>De hoogte van het loon kan een sterke invloed hebben op de kansen
van de ervaringsdeskundige om aan de armoede te ontsnappen.</P><BLOCKQUOTE CLASS="quotation">
EDR.: &#X201C;Onze loonkost valt nog redelijk mee hoor.&#X201D;<P>Interviewer: &#X201C;Speelt dat een rol?&#X201D;</P><P>EDR.: &#X201C;Goh ja, ik moet zeggen, voor mij minder, omdat we met twee
een inkomen hebben, al zou een hoger inkomen wel leuk zijn. Maar ik
kan me inbeelden dat het niet zo evident is met dat inkomen voor collega's
ervaringsdeskundigen die alleenstaand zijn.&#X201D;
</P></BLOCKQUOTE><P>
Een louter aan het diploma gekoppelde verloning kan een ervaringsdeskundige
voor financiële problemen stellen.</P><BLOCKQUOTE CLASS="quotation">
ODR.: &#X201C;Toen de eerste ervaringsdeskundigen hier bij ons kwamen
werken, werd hun loon echt bepaald op basis van het diploma dat zij
hadden. Zij hadden toen nog een diploma, hé, dat was een diploma bijzondere
jeugdzorg. Nu krijgen de mensen een getuigschrift. Wel, als die mensen
bij ons zouden komen werken, dan zouden zij verloond worden op niveau
D. Dat maakt dat die mensen uiteindelijk minder in hun handen zouden
hebben, dan wat ze kregen voor ze gingen werken, hunne dop. We hebben
dat nu uitgerekend voor ED, hé, als ge het verhoogd kindergeld mee
in rekening nam. Daar hebben we nu wel voor gezorgd dat zij op niveau
secundair onderwijs kan betaald worden, want heel veel scheelt dat
niet, hé. Maar in feite, wat ge effectief over hebt in uw handen,
dat is waar ge moet mee leven natuurlijk.&#X201D;
</BLOCKQUOTE><H4 CLASS="subsubsection"><A NAME="htoc162">6.3.1.4</A>  Verloning en specifieke anciënniteit</H4><P>Naast het loonbarema bepaalt de toegekende anciënniteit mee de hoogte
van de verloning. Omdat de functie nieuw is en omdat men vaak slechts
op latere leeftijd in die functie stapt, is het verwerven van een
hoge beroepsanciënniteit moeilijk haalbaar. Toch zal het iemands totale
levenservaring zijn, die zijn functie van ervaringsdeskundige zal
onderbouwen.</P><BLOCKQUOTE CLASS="quotation">
EDR.: &#X201C;Toen we nog in opleiding waren, heeft iemand eens gezegd
dat onze levenservaring zou moeten meegeteld worden bij het bepalen
van onze anciënniteit. Eigenlijk denk ik daar nog regelmatig aan,
want ik vind ook dat daar rekening mee zou moeten gehouden worden.
Ik ben dat nooit vergeten.&#X201D;
</BLOCKQUOTE><H3 CLASS="subsection"><A NAME="htoc163">6.3.2</A>  Personeelscommunicatie</H3><P>De communicatie van een organisatie met zijn personeel kan bijdragen
tot het bevorderen of tegengaan van evenwaardige samenwerkingsrelaties
en kan bijdragen tot het in stand houden of het terugdringen van uitsluitingsmechanismen.</P><H4 CLASS="subsubsection"><A NAME="htoc164">6.3.2.1</A>  Communicatie en de reproductie van uitsluiting</H4><P>Vaak zonder dat men er zich rekenschap van geeft, sluipen in de communicatie
van een organisatie met zijn medewerkers elementen die het proces
van uitsluiting kunnen reproduceren en in stand houden.</P><BLOCKQUOTE CLASS="quotation">
ODR.: &#X201C;Nog zo iets: alle informatie, alle beleidsinformatie die
naar beneden komt, is allemaal geschreven voor de modale burger: de
verpleegkundige, de bezitter van een A1-diploma, iemand met een scholing
tot aan 22 jaar. Het is een sterk verbaal getinte communicatie.<P>En met diezelfde communicatie richt men zich ook tot ervaringsdeskundigen
die een lagere scholing hebben, minder gericht zijn op verbale communicatie.
Soms doen we hier dan efkes een test en dan vragen we ne keer: `ED-1
en ED-2, wat wil dat woord zeggen?'</P><P>En men slaagt er dus niet in om ook op hun taalniveau dingen door
te laten gaan.&#X201D;
</P></BLOCKQUOTE><H4 CLASS="subsubsection"><A NAME="htoc165">6.3.2.2</A>  Communicatie en evenwaardigheid</H4><P>Niet enkel de persoonlijke contacten tussen de ervaringsdeskundige
en zijn collega's zijn bepalend voor het feit of zij al dan niet op
voet van gelijkwaardigheid met elkaar kunnen samenwerken.</P><BLOCKQUOTE CLASS="quotation">
ODR.: &#X201C;Ik blijf er op hameren, dat men die mensen als volwaardige
collega's moet leren aanzien. En dat moet van bovenuit naar beneden
toe komen. En het volstaat niet om die evenwaardigheid met woorden
te belijden.<P>We krijgen een nieuw dossier, dat we voortaan op onze computer zullen
moeten gebruiken en daarin is letterlijk sprake van `de verpleegkundige
heeft assistentie van......' . En daar moet je dan aanduiden: ofwel
een interculturele medewerker, ofwel een ervaringsdeskundige. Assistentie
van! Neen, hé! Want als het zo is, dan houdt dat in dat een verpleegkundige
in een hiërarchische relatie staat ten opzichte van een gezinsondersteuner.&#X201D;
</P></BLOCKQUOTE><H3 CLASS="subsection"><A NAME="htoc166">6.3.3</A>  Bijscholing</H3><P>In een context van levenslang leren is ook voor een ervaringsdeskundige
in het werkveld bijscholing noodzakelijk. Maar omdat ervaringsdeskundige
nog maar zo een recente functie is, is het niet vanzelfsprekend om
al specifiek op de functie gerichte bijscholingsmogelijkheden te vinden.</P><BLOCKQUOTE CLASS="quotation">
EDR.: &#X201C;Vanuit mijn werk als ervaringsdeskundige zou ik dingen
willen bijleren die mij kunnen helpen om mij verder te specialiseren
in mijn vak van ervaringsdeskundige. Ik wil meer begrijpen van hulpverleners.
Ik wil beter verstaan in welke methodieken zij ge-inïnteresseerd
zijn. Ik wil ook beter begrijpen op welke theorieën ze zich baseren
om het gedrag van mensen te begrijpen en te verklaren. Daarom denk
ik er nu over om een bijscholing te volgen inzake psychologie of om
mij verder te verdiepen in het contextuele denken. Ook dat interesseert
mij.<P>Ik wil mij dus ook bijscholen. Ik wil er meer van begrijpen, maar
dan wel om meer ervaringsdeskundige te kunnen worden.&#X201D;
</P></BLOCKQUOTE><H3 CLASS="subsection"><A NAME="htoc167">6.3.4</A>  Doorgroeimogelijkheden</H3><P>Een ervaringsdeskundige beschouwt zijn functie niet noodzakelijk als
een functie voor het leven. Hij kan de wens hebben om te kunnen doorgroeien.</P><BLOCKQUOTE CLASS="quotation">
EDR.: &#X201C;Als ik zeg dat ik hier op termijn niet als ervaringsdeskundige
wil blijven werken, wil ik daarmee niet aangeven dat de mensen hier
dé visie hebben. Ik zeg daarmee dat ik zelf verder wil.&#X201D;
</BLOCKQUOTE><P>
Bepaalde signalen kunnen de ervaringsdeskundige erop wijzen dat het
misschien tijd is om een andere uitdaging aan te gaan.</P><BLOCKQUOTE CLASS="quotation">
EDR.: &#X201C;Een ervaringsdeskundige leert tijdens zijn opleiding om
aan zelfonderzoek te doen. Daarbij gaat hij terug naar zijn eigen
basis, naar wie hij is en wat hij wil.<P>En als hij daar ergens een ongenoegen bij voelt, dan kan dit een teken
zijn dat hij klaar is voor iets anders. En dan moet hij zelf kunnen
beslissen wat hij wil.</P><P>Misschien ga ik ooit wel een opleiding maatschappelijk werk volgen
en kan ik zo misschien een heel goed maatschappelijk assistent zijn
over enige tijd.</P><P>Ieder maakt daarin zijn eigen keuze. En dat is voor een hulpverlener
ook het geval wanneer hij al tien jaar in het werk zit en vindt dat
het tijd is voor een nieuwe stap in zijn leven of zijn carrière.&#X201D;
</P></BLOCKQUOTE><P>
Een perspectief op doorgroeien kan heel betekenisvol zijn voor de
betrokkene wanneer het sterk gelieerd is met een idee van zelfrealisatie.</P><BLOCKQUOTE CLASS="quotation">
EDR.: &#X201C;Ik wil groeien, hé. Ik wil niet ter plaatse blijven trappelen.
Ik wil niet blijven steken bij mijn geschiedenis in armoede. Dat is
maar een stukje van mezelf. Elke keer opnieuw die geschiedenis naar
boven halen is bovendien vermoeiend. Op de lange duur zijt ge dat
moe. Dat is net zoals met je levensverhaal doen. Mij moeten ze niet
meer vragen om mijn levensverhaal te vertellen. Ik doe dat niet meer.
En dit werk hier voelt voor mij ook zo. Ik wil verder. Ik wil groeien.<P>Ik heb dat tegen OD ook al gezegd. Ik heb niet veel meer tegoed. Ik
ben al bijna 50 jaar. Ik heb niet zoveel kansen meer om nog iets van
mijn leven te maken. En hetgeen ik er wil en kan van maken, dat wil
ik zo rap mogelijk doen. Het is misschien raar dat ik dat zeg, maar
het feit dat ik die opleiding tot ervaringsdeskundige heb kunnen volgen
was voor mij een goede wipplank om die stap verder, die ik altijd
had willen zetten, om die te zetten. Ik denk dat dat ook de bedoeling
mag zijn.&#X201D;
</P></BLOCKQUOTE><P>
In zo een geval kan de ervaringsdeskundige het als een voordeel ervaren
dat hij binnen de organisatie de kans krijgt om niet-functiegebonden
taken op te nemen en daarin doorgroeimogelijkheden ziet.</P><BLOCKQUOTE CLASS="quotation">
EDR.: &#X201C;Ik heb hier ook een aantal taken die buiten mijn functie
van ervaringsdeskundige vallen en dat neemt toe. En ik wil dat ook
doen, hé. Ik wil de kans krijgen om dat te doen, maar ik wil ook de
kans krijgen om daarin te leren.<P>Ik vind dat een ervaringsdeskundige moet kunnen groeien in zijn job
en dat een ervaringsdeskundige niet noodzakelijk voor de rest van
zijn leven een ervaringsdeskundige moet blijven. Ik ben nog maar een
goed jaar bezig in ORG en ik heb al het gevoel dat ik af wil van de
functie van ervaringsdeskundige. Niet omdat ik dat niet graag doe,
maar omdat ik hier de mogelijkheden zie om verder te groeien.&#X201D;
</P></BLOCKQUOTE>

<HR>
<A HREF="kennis-werkveld006.html"><IMG SRC="previous_motif.gif" ALT="Previous"> Vorige</A>
<A HREF="index.html"><IMG SRC="contents_motif.gif" ALT="Up"> Titelpagina</A>
<A HREF="kennis-werkveld008.html"><IMG SRC="next_motif.gif" ALT="Next"> Volgende</A>

<!-- Start of StatCounter Code -->
<script type="text/javascript" src="../../../../statcounter/statcounter_vars.js">
</script>
<script type="text/javascript" src="http://www.statcounter.com/counter/counter.js">
</script>
<!-- End of StatCounter Code -->


</BODY>
</HTML>
