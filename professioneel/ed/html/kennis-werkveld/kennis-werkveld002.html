<!DOCTYPE HTML PUBLIC "-//W3C//DTD HTML 4.0 Transitional//EN"
            "http://www.w3.org/TR/REC-html40/loose.dtd">
<HTML>
<HEAD>

<META http-equiv="Content-Type" content="text/html; charset=ISO-8859-15">
<META name="GENERATOR" content="hevea 1.09">
<LINK rel="stylesheet" type="text/css" href="kennis-werkveld.css">
<TITLE>Inleiding</TITLE>
</HEAD>
<BODY style="color: rgb(0, 0, 0); background-color: rgb(255, 204, 153);" alink="#000099" link="#000099" vlink="#990099">
<A HREF="kennis-werkveld001.html"><IMG SRC="previous_motif.gif" ALT="Previous"> Vorige</A>
<A HREF="index.html"><IMG SRC="contents_motif.gif" ALT="Up"> Titelpagina</A>
<A HREF="kennis-werkveld003.html"><IMG SRC="next_motif.gif" ALT="Next"> Volgende</A>
<HR>
<H1 CLASS="chapter"><A NAME="htoc1">Hoofdstuk 1</A>  Inleiding</H1><P>Het is nog maar van 2003 geleden dat de eerste opgeleide ervaringsdeskundigen
in armoede en sociale uitsluiting hun intrede deden in het werkveld.
Hun aantal groeit en meer en meer organisaties zetten de stap om een
ervaringsdeskundige aan te werven. Hierdoor halen ze het perspectief
van mensen in armoede binnen in de eigen organisatie in de hoop op
die manier een structurele verbetering van de kwaliteit van de dienstverlening
te kunnen realiseren.</P><P>De voorbije twee jaar hebben we met belangstelling naar dit fenomeen
gekeken. Via dit boek willen we geïnteresseerde lezers de kans bieden
om met ons mee te kijken naar de vele boeiende dingen die er te zien
zijn en naar wat de betrokkenen eruit leren.</P><P>In dit inleidende hoofdstuk schetsen we wat contouren en vertellen
we hoe we te werk gingen. In de volgende hoofdstukken zetten wij een
stapje terug en laten we zoveel mogelijk de betrokkenen zelf aan het
woord.</P><H2 CLASS="section"><A NAME="toc1"></A><A NAME="htoc2">1.1</A>  De methodiek ervaringsdeskundige in armoede en sociale uitsluiting</H2><H3 CLASS="subsection"><A NAME="htoc3">1.1.1</A>  Basismethodiek van armoedebestrijding</H3><P>Het Vlaamse decreet inzake armoedebestrijding<SUP><A NAME="text1" HREF="#note1">1</A></SUP> erkent verenigingen waar armen het woord nemen en ervaringsdeskundigen
in armoede en sociale uitsluiting als twee basismethodieken in de
strijd tegen armoede. Het decreet staat hiermee een uitgesproken participatieve
aanpak van de strijd tegen armoede voor.</P><P>Deze beleidskeuze staat tegenover de hardnekkige realiteit dat mensen
die verplicht worden om in armoede te leven, slechts in geringe mate
participeren aan velerlei maatschappelijke goederen zoals inkomen,
arbeid, onderwijs, wonen, gezondheid, rechtsbedeling, collectieve
voorzieningen en cultuur. Armoede schept dus een multi-aspectuele
kloof tussen armen en de rest van de samenleving, een kloof die ze
volgens de definitie van de jaarboeken armoede en sociale uitsluiting
niet op eigen kracht kunnen overbruggen [<CITE><A HREF="kennis-werkveld010.html#Vra04">Vranken e.a. 2004</A>, p. 50</CITE>].</P><P>Die structurele kloof is echter lang niet de enige kloof die door
armoede geslagen wordt. Armoede schept ook een gevoelskloof, een kenniskloof,
een vaardigheidskloof en een ongeziene krachtenkloof [<CITE><A HREF="kennis-werkveld010.html#Spi-05">Spiesschaert 2005</A>, p. 29-59</CITE>].
Armoede schept dus ook een specifieke niet-zichtbare binnenkant, die
daardoor grotendeels onbekend blijft voor wie geen leven in armoede
heeft meegemaakt. Vergelijkbare effecten zien we ook bij andere vormen
van sociale uitsluiting ontstaan, vertelde een gesprekspartner ons
tijdens een interview.</P><BLOCKQUOTE CLASS="quotation">
&#X201C;Armoede houdt ook kansarmoede in, maar er bestaat meer kansarmoede
dan armoede, want kansarmoede gaat niet altijd met armoede gepaard.
Ik ken bijvoorbeeld een dokterszoon die nooit armoede gekend heeft,
maar die wel enorm veel kansen gemist heeft omdat hij van zijn vader
nooit liefde gekregen heeft. Die vader had geen tijd voor hem omdat
hij altijd met andere vrouwen bezig was om het nog niet te hebben
over alle bijkomende problemen die dat met zich meebracht. Eigenlijk
is kansarmoede zeer erg, want omdat die zoon die kansen gemist heeft,
gaat hij ze ook moeilijk kunnen geven aan zijn eigen kinderen. Emotioneel
gemis is een heel cruciaal gegeven bij kansarmoede.&#X201D;
</BLOCKQUOTE><P>
Dit alles houdt in dat onze kennis en ons begrip van de armoederealiteit
beperkt en selectief zijn. Het maakt de armoedeproblematiek extra
weerbarstig. Het blijft moeizaam worstelen om er meer greep op te
krijgen. Die worsteling is ook zichtbaar in de manier waarop we op
zoek zijn naar een passend woord, waarin de kern van het probleem
adequaat gevat kan worden, zoals in het volgende citaat uit een interview
goed aangetoond wordt.</P><BLOCKQUOTE CLASS="quotation">
&#X201C;Toen, op dat ogenblik, dus eind jaren tachtig, begin jaren negentig,
noemden wij dat cliënteel risico-gezinnen, vierde wereld, sociale
gevallen. Ge kent ze wel. Nu zijn we die kansarmen gaan noemen.&#X201D;
</BLOCKQUOTE><P>
Ook de volgende passage uit een interview is hiervan op een heel andere
manier een illustratie.</P><BLOCKQUOTE CLASS="quotation">
&#X201C;Ik vind dat er een verschil in betekenis is tussen armoede en
kansarmoede. Zelf zit ik nu in de armoede, maar ik vind dat ik als
kind niet in de armoede gezeten heb. Ik heb toen wel geen kansen gekregen
om te ontwikkelen zoals het zou moeten. Maar zolang ik thuis was,
dat was tot mijn acht jaar, heb ik nooit in de armoede geleefd. En
nadien, in de instellingen, heb ik ook nooit armoede gekend, want
ik heb daar elke dag eten gekregen en ik had er alles wat ik moest
hebben. Maar ik heb in heel mijn kindertijd niet de nodige kansen
gehad om mij te ontwikkelen. En ik heb niet de kans gehad om mijn
middelbare school af te maken, omdat ik altijd van instelling moest
veranderen. Geen kansen krijgen werkt ook demotiverend, zodat je op
de duur niet meer kan volgen op school. En zo ben ik van het algemeen
vormend middelbaar onderwijs overgestapt naar het technisch onderwijs
en daarna naar het beroepsonderwijs en zo altijd maar verder bergafwaarts.
Ik vind dat verschillend van armoede.&#X201D;
</BLOCKQUOTE><P>
De gebrekkige kennis over armoede en de onzichtbare kant van armoede
leiden tot heel wat onbegrip, wederzijdse vooroordelen, misverstanden
en communicatiestoornissen tussen professionele dienstverleners en
mensen die in armoede leven. Dit is waar het concept `missing link'
over gaat [<CITE><A HREF="kennis-werkveld010.html#Spi-05">Spiesschaert 2005</A>, p. 61-72</CITE>]. Het hanteren van een dergelijk
concept kan erg behulpzaam zijn om permanent alert te blijven voor
de fundamenteel verschillende realiteiten en de fundamenteel verschillende
ervaringen van armen en niet-armen. Daarom vormt dit concept een hoeksteen
van de methodiek ervaringsdeskundige.</P><H3 CLASS="subsection"><A NAME="htoc4">1.1.2</A>  Recente methodiek</H3><P>De methodiek van het werken met ervaringsdeskundigen in armoede en
sociale uitsluiting werd sinds 1988 ontwikkeld binnen de experimentele
onderzoekscontext van De Cirkel, vzw, een Antwerpse vereniging waar
armen het woord nemen. De methodiek werd er ook voor het eerst in
de praktijk gebracht. Het was immers deze vereniging die er als eerste
voor opteerde om mensen in armoede zelf als professionele krachten
in te schakelen in de armoedebestrijding [<CITE><A HREF="kennis-werkveld010.html#Cir96">De Cirkel 1996</A></CITE>].</P><P>Door deze mensen als volwaardige werknemers tewerk te stellen kreeg
men de garantie dat hun perspectief structureel binnengebracht werd
in de organisatie. Op deze wijze werd de opgebouwde deskundigheid
en praktijkervaring in verband met armoedebestrijding mede bepaald
door de rechtstreeks betrokkenen. </P><P>De aldus opgebouwde kennis en de eraan ten grondslag liggende visie
op armoede en armoedebestrijding is samengebracht in een methodisch
handboek en heeft de basis gelegd voor de reguliere opleiding tot
ervaringsdeskundige in armoede en sociale uitsluiting die sinds 1999
in het volwassenenonderwijs ingericht wordt [<CITE><A HREF="kennis-werkveld010.html#Spi-05">Spiesschaert 2005</A></CITE>].</P><P>Deze opleiding, gekoppeld aan de decretale verankering van de methodiek,
kan ertoe leiden dat de methodiek van het professioneel inschakelen
van ervaringsdeskundigen uitgroeit tot een belangrijke maatschappelijke
dynamiek in de armoedebestrijding.</P><H2 CLASS="section"><A NAME="toc2"></A><A NAME="htoc5">1.2</A>  Onderzoek naar kennis uit het werkveld</H2><H3 CLASS="subsection"><A NAME="htoc6">1.2.1</A>  Een intense behoefte aan kennis</H3><P>Het is niet enkel voor Vlaanderen een vernieuwende aanpak om mensen
in armoede tewerk te stellen en op die manier hun armoede-ervaring
professioneel in te zetten in de armoedebestrijding. Ook in een internationale
context is dit het geval. Dit betekent dat van al wie bij die methodiek
betrokken is, opleiders, dienstverleners, beleidsverantwoordelijken
en ervaringsdeskundigen zelf, ieder op zijn manier pionierswerk aan
het verrichten is en dus een proces van leren door ondervinden doormaakt.</P><P>Om dit proces van leren uit ondervinding zo vruchtbaar mogelijk te
kunnen laten verlopen, is voortdurende reflectie en terugkoppeling
nodig, onderbouwd met grondige en betrouwbare kennis. Die is echter
niet zo maar voorhanden.</P><P>In het werkveld kan men immers niet terugvallen op vroegere ervaringen
met die methodiek. En aangezien ervaringsdeskundigen terecht kunnen
komen in heel uiteenlopende sectoren, die elk hun eigen specifieke
eisen stellen, kan men zeker niet volstaan met het terugvallen op
de ervaringen die De Cirkel en vervolgens De Link met die methodiek
opgedaan hebben, omdat ze zich eerst in een experimentele en vervolgens
hoofdzakelijk in een opleidingscontext situeerden.</P><H3 CLASS="subsection"><A NAME="htoc7">1.2.2</A>  Het onderzoeksopzet</H3><P>Onderzoek om de in de praktijk opgedane kennis en inzichten te bundelen
en te ontsluiten was dus dringend nodig. Daarom besliste De Link om
in 2006 en 2007 een deel van zijn middelen daarvoor in te zetten.</P><P>De focus van dit onderzoek, waarvan de resultaten in dit boek gebundeld
werden, was gericht op het grondig in beeld brengen van hoe de functie
van ervaringsdeskundige in armoede en sociale uitsluiting in al zijn
facetten op het terrein gestalte gegeven wordt en wat daar allemaal
bij komt kijken.</P><P>We gingen ervan uit dat daarbij het perspectief en de eigen klemtonen
van de diverse betrokkenen van belang zijn. Concreet betekende dit
dat we zeker oog wilden hebben voor de invalshoek van de ervaringsdeskundige
zelf, van diens directe collega's en van het leidinggevende compartiment
van de organisatie. Thematisch gezien hadden we vooral oog voor de
betekenis van de methodiek voor de diverse betrokkenen, voor de taken
en functies van de ervaringsdeskundige, voor de samenwerking tussen
de ervaringsdeskundige en de andere betrokkenen en voor allerlei omkaderingselementen
en randvoorwaarden.</P><P>Het onderzoeksmateriaal bestond uit diepte-interviews over de hiervoor
vermelde thema's met alle relevante betrokkenen uit zes werksettings
waarin een ervaringsdeskundige tewerkgesteld was. Om in het onderzoek
betrokken te kunnen worden moest een werksetting aan de volgende criteria
beantwoorden:</P><OL CLASS="enumerate" type=1><LI CLASS="li-enumerate">
de ervaringsdeskundige is afgestudeerd bij De Link.
</LI><LI CLASS="li-enumerate">de ervaringsdeskundige vervult ook die functie.
</LI><LI CLASS="li-enumerate">de ervaringsdeskundige is minimaal een jaar werkzaam op die setting.
</LI></OL><P>
De Link zelf kwam niet in aanmerking als setting.</P><P>Uit alle settings die op basis van de hiervoor vermelde criteria in
aanmerking kwamen, werden er bij lottrekking zes uitgeselecteerd.
We hoopten dat het lot zou zorgen voor een grote spreiding in tewerkstellingssectoren
en voor een goede mix tussen grote en kleine organisaties en tussen
mannelijke en vrouwelijke ervaringsdeskundigen. Het lot was ons gunstig
gezind, zodat we geen extra settings moesten uitloten om aan een goede
spreiding te komen.</P><P>Dit betekent dat diepte-interviews afgenomen zijn van de relevante
betrokkenen uit de volgende settings:</P><OL CLASS="enumerate" type=1><LI CLASS="li-enumerate">
Het multidisciplinair team bijzondere jeugdbijstand Oost-Vlaanderen.
</LI><LI CLASS="li-enumerate">Het Vlaams Netwerk van Verenigingen waar Armen het Woord nemen.
</LI><LI CLASS="li-enumerate">Het CAW Zuid-Oost-Vlaanderen.
</LI><LI CLASS="li-enumerate">VDAB Antwerpen
</LI><LI CLASS="li-enumerate">Kind en Gezin Menen.
</LI><LI CLASS="li-enumerate">Kind en Gezin Beringen.
</LI></OL><P>
Wie concreet binnen iedere setting de relevante betrokkenen waren,
werd door de ervaringsdeskundige uit die setting zelf ingevuld. Van
onze kant gaven wij de ervaringsdeskundige mee dat hij/zij daarbij
moest denken aan zichzelf uiteraard in de eerste plaats, aan de collega
waarmee hij/zij het meest samenwerkt, eventueel aan nog andere collega's
waarmee hij/zij samenwerkt en aan zijn/haar leidinggevende figuur/figuren.
In de hele grote settings vroegen we tevens aan de directe leidinggevende
figuur of het voor het onderzoek relevant kon zijn om ook iemand uit
het centrale management of het hogere kader te bevragen. Zo kregen
we per setting zicht op een netwerk van personen dat in die setting
met kennis van zaken kon praten over de toepassing van de methodiek
aldaar.</P><P>Bij het uittekenen van het onderzoek, bij het afnemen van de diepte-interviews,
bij het opvolgen van het uitschrijven en verwerken van de interviews
en bij het rapporteren over de resultaten ervan werden ervaringsdeskundige
medewerkers van De Link intensief betrokken.</P><H3 CLASS="subsection"><A NAME="htoc8">1.2.3</A>  <A NAME="sub:Toelichting-bij-de"></A>Toelichting bij de rapportage over
de onderzoeksresultaten</H3><P>In de hiernavolgende weergave van de onderzoeksresultaten laten we
zo veel mogelijk de betrokkenen zelf aan het woord. Onze eigen reflecties
trachten we beperkt te houden. Daarbij laten we ons hoofdzakelijk
leiden door wat het beroepscompetentieprofiel ons over de functie
van ervaringsdeskundige te vertellen heeft [<CITE><A HREF="kennis-werkveld010.html#SERV-06">SERV 2006</A></CITE>].</P><P>In dit boek presenteren we een samenhangend verhaal over de methodiek
van het inzetten in de armoedebestrijding van opgeleide ervaringsdeskundigen
in armoede en sociale uitsluiting. De grondslag voor die handelwijze
vonden we in een bepaalde toepassing van onderzoek, gericht op het
verwerven van kennis over nieuwe concepten [<CITE><A HREF="kennis-werkveld010.html#Gla67">Glaser and Strauss 1967</A></CITE>]. Ons doel
was een grondige kennis te verwerven over de methodiek zoals die in
het werkveld gestalte krijgt en daarvan een globale synthese aan te
bieden aan de lezer, zodat hij samen met ons van naderbij kennis kan
maken met de methodiek.</P><P>Elk van onze gesprekspartners heeft vanuit zijn eigen functie en vanuit
zijn eigen context een stukje bijgedragen tot dit globale verhaal.
We waren dankbaar voor elk nieuw stukje dat werd aangereikt en dat
ons beeld vollediger maakte. We waren niet geïnteresseerd om te gaan
onderzoeken waarom uitgerekend persoon X met het stukje Y kwam aandragen.
Tot op zekere hoogte was dat trouwens een kwestie van puur toeval,
omdat in een bestek van één gesprek nooit alles gezegd kan worden
over zo een ruim onderwerp als dit. Daarom willen we ook in de manier
waarop we dit verhaal brengen het de lezer zo gemakkelijk mogelijk
maken om zich te concentreren op het globale beeld zoals dat uit de
verhalen naar voor is gekomen.</P><P>We besteden dan ook nauwelijks aandacht aan het situeren van de persoon
van wie we hier in de tekst een citaat opnemen. Aanvankelijk was het
zelfs niet onze bedoeling om aan te geven of een bepaalde uitspraak
al dan niet van een ervaringsdeskundige afkomstig was. Bij het proeflezen
van een eerste ontwerp van deze tekst bleek echter dat zo een werkwijze
het in de schijnwerpers plaatsen van het globale beeld niet bevorderde
maar integendeel net belemmerde. De aandacht van de lezers werd afgeleid
omdat ze zich hoe dan ook bleken af te vragen vanuit welk perspectief
een bepaalde uitspraak afkomstig was en dit dan bij gebrek aan informatie
daarover, maar zelf trachtten af te leiden uit de context van het
citaat of uit bepaalde details ervan.</P><P>Tegen die achtergrond besloten we om onze gesprekspartners die we
hierna aan het woord laten, aan te duiden met `EDR.' (ervaringsdeskundige
respondent) of `ODR.' (opgeleide deskundige respondent). In dit laatste
geval kan het gaan om een collega van de ervaringsdeskundige of om
een persoon met een leidinggevende functie.</P><P>Wanneer in het verhaal van een gesprekspartner een ervaringsdeskundige
persoon expliciet bij naam genoemd werd, hebben we die naam steeds
vervangen door de aanduiding `ED.' Als de naam van een collega of
een leidinggevende opdook in het verhaal, dan is die vervangen door
de aanduiding `OD.' Waar een betrokken organisatie concreet bij naam
werd genoemd, hebben we die vervangen door de aanduiding `ORG.' En
naar analogie hiermee hernoemden we een bij naam genoemde entiteit
van zo een organisatie tot `DIENST.'</P><HR CLASS="footnoterule"><DL CLASS="thefootnotes"><DT CLASS="dt-thefootnotes">
<A NAME="note1" HREF="#text1">1</A></DT><DD CLASS="dd-thefootnotes">Ministerie van de Vlaamse gemeenschap (2003), Decreet van 21 maart
2003 betreffende de armoedebestrijding, Belgisch Staatsblad, 11/06/03.
</DD></DL>

<HR>
<A HREF="kennis-werkveld001.html"><IMG SRC="previous_motif.gif" ALT="Previous"> Vorige</A>
<A HREF="index.html"><IMG SRC="contents_motif.gif" ALT="Up"> Titelpagina</A>
<A HREF="kennis-werkveld003.html"><IMG SRC="next_motif.gif" ALT="Next"> Volgende</A>

<!-- Start of StatCounter Code -->
<script type="text/javascript" src="../../../../statcounter/statcounter_vars.js">
</script>
<script type="text/javascript" src="http://www.statcounter.com/counter/counter.js">
</script>
<!-- End of StatCounter Code -->


</BODY>
</HTML>
