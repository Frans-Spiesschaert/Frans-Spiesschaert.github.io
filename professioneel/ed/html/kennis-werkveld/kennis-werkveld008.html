<!DOCTYPE HTML PUBLIC "-//W3C//DTD HTML 4.0 Transitional//EN"
            "http://www.w3.org/TR/REC-html40/loose.dtd">
<HTML>
<HEAD>

<META http-equiv="Content-Type" content="text/html; charset=ISO-8859-15">
<META name="GENERATOR" content="hevea 1.09">
<LINK rel="stylesheet" type="text/css" href="kennis-werkveld.css">
<TITLE>Opleiding</TITLE>
</HEAD>
<BODY style="color: rgb(0, 0, 0); background-color: rgb(255, 204, 153);" alink="#000099" link="#000099" vlink="#990099">
<A HREF="kennis-werkveld007.html"><IMG SRC="previous_motif.gif" ALT="Previous"> Vorige</A>
<A HREF="index.html"><IMG SRC="contents_motif.gif" ALT="Up"> Titelpagina</A>
<A HREF="kennis-werkveld009.html"><IMG SRC="next_motif.gif" ALT="Next"> Volgende</A>
<HR>
<H1 CLASS="chapter"><A NAME="htoc168">Hoofdstuk 7</A>  Opleiding</H1><P>Waar ook ander onderzoek reeds naar verwees [<CITE><A HREF="kennis-werkveld010.html#Thy04">Thys e.a. 2004</A></CITE>], wordt hier
door ervaringsdeskundigen spontaan bevestigd. De opleiding is niet
alleen vanuit professioneel oogpunt betekenisvol. Ervaringsdeskundigen
vinden er ook handvatten in die relevant zijn voor hun persoonlijk
leven. De sterk persoonsgerichte klemtoon van de opleiding is hierin
een belangrijke factor. Die specifieke klemtoon is noodzakelijk omdat
de persoonlijke levenservaring het belangrijkste instrument is van
de ervaringsdeskundige bij zijn beroepsuitoefening.</P><BLOCKQUOTE CLASS="quotation">
EDR.: &#X201C;De opleiding was niet enkel betekenisvol in functie van
mijn werk. De opleiding betekent veel meer. Ook voor mijn eigen situatie
heeft die veel betekend.&#X201D;
</BLOCKQUOTE><H2 CLASS="section"><A NAME="toc23"></A><A NAME="htoc169">7.1</A>  Betekenis op persoonlijk vlak</H2><P>Het blijft opmerkelijk dat de opleiding tot ervaringsdeskundige zo
betekenisvol is voor diens persoonlijk leven. Veelal heeft ze een
grotere invloed dan het geval is voor andere opleidingen. Soms is
de betekenis van de opleiding zelfs heel ingrijpend.</P><BLOCKQUOTE CLASS="quotation">
EDR.: &#X201C;Eigenlijk is heel die methodiek voor mij een manier van
leven geworden. Ik ben er innerlijk helemaal door veranderd.&#X201D;
</BLOCKQUOTE><P>
In sommige gevallen ervaart de ervaringsdeskundige de opleiding als
veel betekenisvoller voor zijn persoonlijke groei dan eerdere begeleidingsinterventies.</P><BLOCKQUOTE CLASS="quotation">
EDR.: &#X201C;Van jongsaf heb ik in instellingen gezeten. ik heb dus
veel mensen gezien die zich met mijn binnenste hebben bezig gehouden:
psychologen, psychiaters, enzovoort. Maar die zijn bij mij nooit tot
de kern van de zaak geraakt. De opleiding heeft dat wel gedaan. Werken
rond mijn levensverhaal is voor mij een ingrijpend gebeuren geweest.&#X201D;
</BLOCKQUOTE><H3 CLASS="subsection"><A NAME="htoc170">7.1.1</A>  Zelfkennis</H3><P>Het onderzoek van de persoonlijke armoedegeschiedenis neemt een belangrijke
plaats in in de opleiding tot ervaringsdeskundige. Dit onderzoek vormt
een noodzakelijke onderbouw voor de functie van ervaringsdeskundige.
Maar het kan een ervaringsdeskundige ook in staat stellen om meer
zelfkennis te verwerven.</P><BLOCKQUOTE CLASS="quotation">
EDR.: &#X201C;Ik vond die opleiding interessant want door die opleiding
ben ik beginnen kijken naar mezelf. En wat ik in die opleiding leerde
heb ik op mezelf toegepast. Ik heb eigenlijk inzicht gekregen in mijn
eigen leven vanuit de theoretische kaders die men in die opleiding
aanbood.&#X201D;
</BLOCKQUOTE><H3 CLASS="subsection"><A NAME="htoc171">7.1.2</A>  Ontschuldiging</H3><P>Aan de hand van het onderzoek van de eigen geschiedenis verwerft de
ervaringsdeskundige tijdens zijn opleiding een beter inzicht in de
mechanismen die armoede produceren en in stand houden. Dit kan hem
bevrijden van een gevoel van schuld omwille van zijn situatie.</P><BLOCKQUOTE CLASS="quotation">
EDR.: &#X201C;Ik heb leren kijken naar mezelf. Ik heb ook leren inzien
dat wat ik meegemaakt heb, niet allemaal door mijn toedoen was. Ik
heb dus geleerd mezelf en anderen te ontschuldigen.&#X201D;
</BLOCKQUOTE><H3 CLASS="subsection"><A NAME="htoc172">7.1.3</A>  Zelfontplooiing</H3><P>Het effect van de opleiding op het persoonlijk leven van de ervaringsdeskundige
kan heel ingrijpend zijn. De opleiding kan grote ontplooiingskansen
bieden.</P><BLOCKQUOTE CLASS="quotation">
EDR.: &#X201C;Door de opleiding van De Link is het ook veel beter beginnen
gaan met mij. Ik ben daardoor enorm beginnen te ontwikkelen.<P>Wie ik geworden ben in de voorbije jaren, heb ik eigenlijk grotendeels
te danken aan De Link. Eigenlijk heeft die opleiding heel mijn leven
omgegooid.&#X201D;
</P></BLOCKQUOTE><H3 CLASS="subsection"><A NAME="htoc173">7.1.4</A>  Gedragsalternatieven</H3><P>De vaardigheden die ervaringsdeskundigen in de opleiding verwerven,
zijn niet louter vanuit professioneel oogpunt relevant. Ook in het
dagelijkse leven kunnen ze heel bruikbaar zijn.</P><BLOCKQUOTE CLASS="quotation">
EDR.: &#X201C;Wat ik geleerd heb, gebruik ik thuis, gebruik ik op café,
gebruik ik overal. Vroeger op café had ik vaak ruzie, soms alleen
al omdat iemand mij aankeek of omdat ik iemand aankeek. Nu heb ik
geen ruzie meer. Dat is veranderd omdat ik meer gaan nadenken ben.&#X201D;
</BLOCKQUOTE><H3 CLASS="subsection"><A NAME="htoc174">7.1.5</A>  Positiever ingesteld</H3><P>De opleiding kan je stimuleren om een meer positieve kijk op de dingen
te ontwikkelen en er vrijer mee om te gaan.</P><BLOCKQUOTE CLASS="quotation">
EDR.: &#X201C;Ik heb in de opleiding geleerd anders met dingen om te
gaan.<P>Ik was vroeger veel agressiever. Ik kon vroeger veel minder verdragen.
Ik zag ook altijd alles negatief, natuurlijk ook door mijn ervaringen.
Als ik iets niet kreeg, of als er iets tegensloeg, dan werd ik altijd
agressief. </P><P>Terwijl ik nu anders kijk. Ik zal de dingen gemakkelijker bespreken
en ik kan meer realistisch denken. Ik kan beter inschatten of iets
realiseerbaar is of niet. Vroeger kwam alles veel absoluter binnen:
ofwel moest ik iets per sé hebben, ofwel interesseerde het me helemaal
niet.</P><P>Ik heb dus wel anders leren denken door de opleiding.&#X201D;
</P></BLOCKQUOTE><H3 CLASS="subsection"><A NAME="htoc175">7.1.6</A>  Een andere ouderrol</H3><P>In de opleiding vinden ervaringsdeskundigen soms handvatten om hun
ouderrol anders te gaan invullen</P><BLOCKQUOTE CLASS="quotation">
EDR.: &#X201C;Uit de cursus ontwikkelingspsychologie heb ik iets gehaald,
wat betreft het leren kijken naar mijn kinderen. Mijn oudste kinderen
zijn geboren en daarna waren die ineens groot en hadden die zelf kinderen.
Dan had ik zoiets van: ik heb hier iets gemist en ik weet niet wat.
Niet omdat ik er niet was, maar omdat ik het niet zag.<P>Mijn twee jongste kinderen waren respectievelijk een jaar en enkele
maanden oud toen ik met de opleiding begon. En door die cursus ontwikkelingspsychologie
heb ik op een andere manier leren kijken naar mijn kinderen. Intussen
zijn ze nog maar negen en tien jaar en toch maken ze precies al een
eeuwigheid deel uit van mijn leven.&#X201D;
</P></BLOCKQUOTE><H2 CLASS="section"><A NAME="toc24"></A><A NAME="htoc176">7.2</A>  Betekenis op professioneel vlak</H2><P>Het Vlaamse decreet inzake armoedebestrijding omschrijft het begrip
ervaringsdeskundige in de armoede als een `persoon die armoede heeft
ervaren, deze ervaring heeft verwerkt en verruimd en via een opleiding
houdingen, vaardigheden en methoden kreeg aangereikt om de verruimde
armoede-ervaring deskundig aan te wenden in één of meerdere sectoren
van de armoedebestrijding.'<SUP><A NAME="text2" HREF="#note2">2</A></SUP> Toch ziet men in het werkveld ook mensen met armoede-ervaring de
functie van ervaringsdeskundige uitoefenen zonder dat ze daarvoor
een specifieke opleiding hebben genoten. Tegen die achtergrond leek
het ons interessant om na te gaan wat de praktijkervaring ons te vertellen
had over de betekenis van de opleiding vanuit een professioneel perspectief.</P><H3 CLASS="subsection"><A NAME="htoc177">7.2.1</A>  Inzicht in de missing link</H3><P>Tijdens de opleiding leren ervaringsdeskundigen begrijpen hoe de mechanismen
van de missing link werken.</P><BLOCKQUOTE CLASS="quotation">
EDR.: &#X201C;Ik heb op een andere manier leren omgaan met dingen.<P>Neem bijvoorbeeld medewerkers van een OCMW die dingen doen die niet
goed zijn, ook al bedoelen ze het goed. Ik heb leren zien dat het
niet hun schuld is dat ze zo handelen, maar dat het komt omdat ze
het niet kennen. En dan kunt ge dat een plaatsje geven. Dan kunt ge
begrijpen waarom dat de mensen de dingen doen die ze doen.</P><P>Voor mij is dat iets heel belangrijk: voor mij is dat iets dat ik
begrijp. Ik versta nu waarom dat die mensen dat doen en als ge begrijpt
waarom dat de mensen dat doen, dan kunt ge ook veel gemakkelijker
daarop counteren. Dan kunt ge ook veel gemakkelijker zeggen: `Ik snap
waarom ge dat doet, maar eigenlijk is er ook nog een andere kant.
En probeer eens te zien naar die andere kant. Probeer dat eens om
te draaien.'</P><P>Ik heb op een andere manier leren kijken en leren reageren. Die andere
perspectieven kunnen zien, heb ik bij de Link geleerd. En dat vind
ik heel veel, hé. Dat is gigantisch. Dat ik dat heb kunnen ontwikkelen,
dat is een meerwaarde geweest.&#X201D;
</P></BLOCKQUOTE><P>
Het inzicht in het bestaan en de mechanismen van de missing link geeft
dus de mogelijkheid om zichzelf maar ook om de dienstverleners te
ontschuldigen en schept op die manier de mentale ruimte om die andere
beter te gaan leren kennen.</P><BLOCKQUOTE CLASS="quotation">
EDR.: &#X201C;De opleiding op zich heeft bijvoorbeeld geholpen om anders
te gaan kijken naar die andere kant.&#X201D;
</BLOCKQUOTE><H3 CLASS="subsection"><A NAME="htoc178">7.2.2</A>  Verwerking</H3><P>De opleiding reikt de ervaringsdeskundige instrumenten aan die het
werken met zijn gevoelsgerelateerde kennis minder belastend maakt.
In het volgende citaat verduidelijkt onze gesprekspartner de betekenis
van de opleiding aan de hand van de verschillen die hij ziet tussen
zijn collega-ervaringsdeskundige die de opleiding van De Link nog
niet gevolgd heeft enerzijds (ED-1) en anderzijds zijn collega-ervaringsdeskundige
die zo een opleiding wel al achter de rug heeft (ED-2).</P><BLOCKQUOTE CLASS="quotation">
ODR.: &#X201C;ED-1 voelt aan dat ED-2, die ze als een voorbeeld pakt,
er anders kan mee omgaan.<P>Zelf wordt zij iedere keer als zij iets meemaakt, voem, naar beneden
getrokken. En uiteindelijk heeft ze dan een paar uur tijd nodig om
weer verder te kunnen. En ze heeft er ook hulp voor nodig om weer
vooruit te kunnen. ED-2 maakt evengoed die dingen door, maar ze gaat
er rustiger mee om. En ze wordt er niet iedere keer door naar beneden
getrokken.</P><P>Dus zij vraagt inderdaad om ook die opleiding te kunnen volgen. Zij
verwacht er heel veel heil van. Juist, hé! Vanuit haar persoonlijk
perspectief moet ze die opleiding volgen, moet ze die kans grijpen,
moet ze die groeimogelijkheid benutten moet ze die opleiding aangrijpen
als springplank. Maar vanuit mijn kant gezien, hoeft ze dat voor onze
samenwerking niet te doen.&#X201D;
</P></BLOCKQUOTE><P>
De opleiding leert de ervaringsdeskundige zich minder vlug onderuit
te laten halen door ingrijpende ervaringen. De gevoelens die erbij
horen worden ook anders in communicatie gebracht.</P><BLOCKQUOTE CLASS="quotation">
ODR.: &#X201C;Die andere kant toont ED-1 mij onmiddellijk. In een fractie
kan zij mij die laten zien. Daarentegen is ED-2 daar al een andere
communicatie voor aan het zoeken, meer een verbale communicatie.<P>En om dezelfde boodschap te krijgen, zal ik twee uren met ED-2 zitten
babbelen, en kan ik die van ED-1 op twee minuten meekrijgen.&#X201D;
</P></BLOCKQUOTE><P>
Wordt de binnenkant van armoede op zo een manier wel heel erg zichtbaar
gemaakt, toch is het voor een ervaringsdeskundige geen leefbare manier.</P><BLOCKQUOTE CLASS="quotation">
ODR.: &#X201C;Voor ED-1 is de opleiding levensnoodzakelijk. ED-1 kan
haar job op de langelaatste duur niet blijven voortdoen, omdat ze
iedere keer opnieuw, guh, naar beneden getrokken wordt. ED-1 moet
met die pieken leren omgaan. Allee, hoe zou ik dat zeggen, ED-1 maakt
hoogtes en laagtes mee en de opleiding moet haar leren daar een mooie
golf van te maken. Nog wel een klein beetje dat naar de diepte gaan,
maar dat ook voldoende vlug keren.&#X201D;<P>Interviewer: &#X201C;Ja, de verbinding met uw gevoel niet verliezen,
maar toch wel zorgen dat uw gevoel u niet overweldigt.&#X201D;
</P></BLOCKQUOTE><H3 CLASS="subsection"><A NAME="htoc179">7.2.3</A>  Kennis en vaardigheden</H3><P>Via hun opleiding hebben ervaringsdeskundigen ook een aantal referentiekaders
leren kennen. De ervaringsgerichte aanpak in de opleiding garandeert
een stevige verankering van de theoretische inzichten.</P><BLOCKQUOTE CLASS="quotation">
EDR.: &#X201C;De opleiding geeft ook die kaders, maar op een andere manier.
Eerst doet ge uw verhaal en daarna zeg je van, oké, dat zit daarin,
in dat kader. Terwijl dat je in een klassiek schoolgebeuren eerst
dat kader krijgt en dan `zoek het nu maar uit in de praktijk.' De
Link is anders tewerk gegaan, wat maakt dat je het inderdaad anders
binnenpakt of er anders mee omgaat. Het is gemakkelijker als je eerst
vanuit praktijk vertrekt. Ge hebt dan iets voor ogen, en daar krijgt
ge dan dat kaderke bij. Ge kunt zo de theorie rapper toepassen en
ook anders. En ge houdt de theorie ook langer vast dan bij de klassieke
werkwijze.&#X201D;
</BLOCKQUOTE><P>
Het dialogische karakter van de methodiek vereist van alle betrokkenen
sterke samenwerkingsvaardigheden. Ervaringsdeskundigen krijgen in
de opleiding de kans om die vaardigheden te ontwikkelen.</P><BLOCKQUOTE CLASS="quotation">
ODR.: &#X201C;Uiteindelijk kun je nu met ED veel gemakkelijker samenwerken.&#X201D;
</BLOCKQUOTE><H3 CLASS="subsection"><A NAME="htoc180">7.2.4</A>  Gekwalificeerd</H3><P>De opleiding heeft een grote impact en draagt aanzienlijk bij tot
de kwalificatie van de ervaringsdeskundige.</P><BLOCKQUOTE CLASS="quotation">
ODR.: &#X201C;Ik zie dat ED over alles nadenkt. Dat valt me wel op. Hij
is wel een gevoelsmens, maar toch heeft hij zich een aantal belangrijke
denkstructuren eigen gemaakt. Daardoor voelt ge dat hij niet zo maar
in het luchtledige bezig is. Ik voel wel dat hij veel geleerd heeft
in de opleiding. Hij zegt dat ook geregeld zelf: `Gelukkig heb ik
die opleiding gehad. Anders zou ik zo sterk niet zijn en het verschil
tussen mijn functie en die van jullie moeilijker kunnen bewaken. Ik
zou ook niet zo veel kunnen teruggeven aan de cliënten.'<P>En ik denk dat het ook door zijn opleiding is dat hij zo veel respect
kan opbrengen voor ons, voor onze werking en voor hoe wij denken.
Hij gaat dat nooit afbreken. Hij kan wel zeggen: `Ik ben het daar
niet mee eens,' of `ik ben daar nog niet uit.' Maar ge voelt dan wel
aan dat hij weet waarover hij praat.&#X201D;
</P></BLOCKQUOTE><P>
De opleiding stelt de ervaringsdeskundige in staat om in zijn werkomgeving
zelfstandig te functioneren.</P><BLOCKQUOTE CLASS="quotation">
ODR.: &#X201C;ED-2 vraagt op persoonlijk vlak minder directe ondersteuning
dan pakweg een ED-1 bijvoorbeeld. Zij kan gemakkelijker haar plan
trekken, kan gemakkelijker zelfstandig functioneren.&#X201D;
</BLOCKQUOTE><P>
Het kan gebeuren dat men op het werkveld het belang van de opleiding
onvoldoende inschat.</P><BLOCKQUOTE CLASS="quotation">
EDR.: &#X201C;Ik ervaar hier een gebrek aan vertrouwen in mijn functie
ten gevolge van een onvoldoende inzicht in het belang van de opleiding.
Ik heb proberen duidelijk te maken dat een opgeleide en een niet-opgeleide
ervaringsdeskundige allebei zelf armoede hebben meegemaakt, maar dat
de opleiding er toe leidt dat de opgeleide ervaringsdeskundige op
een andere manier kan omgaan met bepaalde situaties, op een andere
manier een gesprek zal voeren, enzovoort.&#X201D;
</BLOCKQUOTE><P>
Wie de ervaringsdeskundige al van voor diens opleiding kende, kan
vanuit een bevoorrechte positie naar de betekenis van de opleiding
kijken.</P><BLOCKQUOTE CLASS="quotation">
ODR.: &#X201C;Wel, ik zou ED beschrijven voor haar opleiding en na haar
opleiding, daar is een ongelooflijk groot verschil. ED is veel sterker
uit die opleiding gekomen, kan ook veel beter weerstand bieden aan
de problematiek waarin dat we moeten werken en heeft een bepaalde
professionele houding gekregen.&#X201D;
</BLOCKQUOTE><H3 CLASS="subsection"><A NAME="htoc181">7.2.5</A>  Valkuil: kennis verdringt ervaring</H3><P>Ervaringskennis en via opleiding verworven kennis moeten elkaar niet
uitsluiten of niet tegenwerken. Maar het is niet ondenkbaar dat door
allerlei invloeden, zoals bijvoorbeeld de perceptie van de omgeving,
de verwachtingen van collega's of de eigen taakopvatting, de ervaringsdeskundige
verder af komt te staan van zijn ervaringsmateriaal.</P><BLOCKQUOTE CLASS="quotation">
ODR.: &#X201C;Waar er dan eventueel ook een addertje onder het gras zit,
want het volgen van de opleiding kan ambities creëren.&#X201D;<P>Interviewer: &#X201C;En is daar een addertje? Ik weet niet goed wat ik
moet verstaan onder ambities.&#X201D;</P><P>ODR.: &#X201C;Ambities om verderop te geraken, om diploma's te halen,
om kennis op te doen. Ja, dat hoeft inderdaad geen addertje onder
het gras te zijn, hé. Maar het kan dat in bepaalde omstandigheden
wel zijn. Je begint aan die studies, je krijgt de smaak te pakken
om kennis op te doen en je wilt die kennis ook wel hanteren. En dan
wordt de vraag, ga ik als ervaringsdeskundige nu met mijn kennis naar
het gezin of ga ik met mijn ervaring naar dat gezin. Dat onderscheid
kan heel flou worden.</P><P>Wij in onze functie hebben het op dat vlak gemakkelijk, hé, wij moeten
met onze kennis werken. Maar ik heb ook absoluut geen ervaringsdeskundige
naast mij nodig die met een even grote bagage aan kennis, op haar
beurt diezelfde kennis gaat gaan geven aan gezinnen. Dat kan ik zelf.
Ik heb wel een ervaringsdeskundige nodig die met gevoelens, met emoties
bij de gezinnen wil gaan. Versta je. En studeren, ook binnen De Link,
verandert dat sowieso, want uw taalgebruik verandert en ge gaat andere
woorden gebruiken.</P><P>Allee, als ik die twee ne keer naast mekaar ga gaan leggen, dan zie
ik ED-1, zonder enige vorm van opleiding, die niet anders kan dan
met mij meegaan in een gezin vanuit haar ervaringen. Dat kunnen soms
ervaringen van pijn zijn, hé, die ook wel eens ongebreideld naar buiten
kunnen komen.</P><P>Ik ben daar zo naar beginnen kijken na een studiedag waarop ik samen
met ED-2 had gesproken. Nadien heb ik van een aantal mensen de opmerking
gekregen, ja maar ja, is dat hier wel een ervaringsdeskundige of is
dat een hulpverlener? En toen ik vroeg aan de mensen van: maar ja,
waarom vragen jullie dat eigenlijk? En dan was het zo van: ja maar
zij spreekt zo beschaafd. En mij leek dat dan wel juist. ED-2 is helemaal
anders gaan praten in de jaren dat zij hier werkt. Niet alleen door
de opleiding, maar een deel ook door de opleiding.</P><P>Vroeger kon ED-2 op een bepaald moment zichzelf tegenkomen en dan
ook heel emotioneel reageren in bepaalde gezinnen, waar ik dan weer
een meerwaarde uit kon putten. Terwijl dat ED-2 nu beschaafder is,
die zuivere emoties meer professioneel gaat gaan hanteren. Wat wij
dus ook doen, hé.&#X201D;
</P></BLOCKQUOTE><HR CLASS="footnoterule"><DL CLASS="thefootnotes"><DT CLASS="dt-thefootnotes">
<A NAME="note2" HREF="#text2">2</A></DT><DD CLASS="dd-thefootnotes">Ministerie van de Vlaamse gemeenschap (2003), Decreet van 21 maart
2003 betreffende de armoedebestrijding, Belgisch Staatsblad, 11/06/03,
art.2,5.
</DD></DL>

<HR>
<A HREF="kennis-werkveld007.html"><IMG SRC="previous_motif.gif" ALT="Previous"> Vorige</A>
<A HREF="index.html"><IMG SRC="contents_motif.gif" ALT="Up"> Titelpagina</A>
<A HREF="kennis-werkveld009.html"><IMG SRC="next_motif.gif" ALT="Next"> Volgende</A>

<!-- Start of StatCounter Code -->
<script type="text/javascript" src="../../../../statcounter/statcounter_vars.js">
</script>
<script type="text/javascript" src="http://www.statcounter.com/counter/counter.js">
</script>
<!-- End of StatCounter Code -->


</BODY>
</HTML>
