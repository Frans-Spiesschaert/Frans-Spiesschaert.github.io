<!DOCTYPE HTML PUBLIC "-//W3C//DTD HTML 4.0 Transitional//EN"
            "http://www.w3.org/TR/REC-html40/loose.dtd">
<HTML>
<HEAD>

<META http-equiv="Content-Type" content="text/html; charset=ISO-8859-15">
<META name="GENERATOR" content="hevea 1.09">
<LINK rel="stylesheet" type="text/css" href="kennis-werkveld.css">
<TITLE>Taken en functies</TITLE>
</HEAD>
<BODY style="color: rgb(0, 0, 0); background-color: rgb(255, 204, 153);" alink="#000099" link="#000099" vlink="#990099">
<A HREF="kennis-werkveld004.html"><IMG SRC="previous_motif.gif" ALT="Previous"> Vorige</A>
<A HREF="index.html"><IMG SRC="contents_motif.gif" ALT="Up"> Titelpagina</A>
<A HREF="kennis-werkveld006.html"><IMG SRC="next_motif.gif" ALT="Next"> Volgende</A>
<HR>
<H1 CLASS="chapter"><A NAME="htoc52">Hoofdstuk 4</A>  Taken en functies</H1><P>Vanuit het feit dat het beroep van ervaringsdeskundige nieuw en jong
is, is de voorbije tijd veel aandacht gegaan naar het proberen verduidelijken
van de taken en de functies van een ervaringsdeskundige.</P><P>Het is daarom opmerkelijk dat de functie van ervaringsdeskundige voor
mensen uit de doelgroep vaak geen of weinig verduidelijking vraagt.</P><BLOCKQUOTE CLASS="quotation">
EDR.: &#X201C;Mensen weten vanzelf wat mijn rol hier is. Ik moet dat
niet expliciet gaan verduidelijken. Als hier iemand nieuw binnenkomt
dan weet hij de dag daarop al wie ik ben zonder dat ik hem dat moet
uitleggen. Ik denk dat het zeker drie of vier maanden geleden is dat
ik dat zelf nog eens uitgelegd heb aan iemand. Ze weten dat uit zichzelf.
Ze voelen dat aan.<P>Als ik mijn rol toch eens moet verduidelijken, dan zeg ik dat ik in
het verleden ook vanalles meegemaakt heb, net zoals zij, maar dat
ik een opleiding gevolgd heb om er te leren mee omgaan. En ik zeg
hen dat ik er ben om naar hen te luisteren als ze ergens mee zitten
en om zaken over mezelf met hen te delen. Zo van die gewone dingen
zeg ik dan.&#X201D;
</P></BLOCKQUOTE><H2 CLASS="section"><A NAME="toc8"></A><A NAME="htoc53">4.1</A>  Basiskenmerken</H2><H3 CLASS="subsection"><A NAME="htoc54">4.1.1</A>  Eigen ervaring als kennisbron</H3><P>Een belangrijke eigenschap van de functie van ervaringsdeskundige
is dat diens eigen ervaring fungeert als een vooraanstaande bron van
kennis. </P><BLOCKQUOTE CLASS="quotation">
EDR.: &#X201C;Als ik zo iets uitleg naar mijn team, doe ik dat heel veel
aan de hand van voorbeelden uit mijn eigen geschiedenis, of ik vertel
hen hoe het voor mij zou zijn mocht ik hier zitten. Ik kan daar heel
goed inkomen, want ik heb zelf heel lang in instellingen gezeten en
ik zie daarin veel parallellen met hier.&#X201D;
</BLOCKQUOTE><P>
Zoals elke vorm van kennis is ook dit soort kennis begrensd.</P><BLOCKQUOTE CLASS="quotation">
EDR.: &#X201C;Ik kan maar brengen wat ik heb. Een andere ervaringsdeskundige
kan hier zijn eigen ding binnen brengen, zijn eigen gevoeligheid voor
de problemen van armoede in zijn eigen stijl.&#X201D;
</BLOCKQUOTE><P>
De ervaringskennis waaruit de ervaringsdeskundige put, situeert zich
niet noodzakelijk in het verleden.</P><BLOCKQUOTE CLASS="quotation">
EDR.: &#X201C;Ik heb geprobeerd om hen dat te laten zien door te vertellen
over hoe ik mijn eigen dochter opvoed en dat ik dat waarschijnlijk
anders doe dan zij.&#X201D;
</BLOCKQUOTE><P>
Hierdoor stelt de ervaringsdeskundige zich kwetsbaar op, aangezien
hij soms broze informatie uit zijn privéleven in de openbaarheid brengt.</P><BLOCKQUOTE CLASS="quotation">
EDR.: &#X201C;Die mensen hadden ook veel schulden gemaakt omdat ze dingen
wilden kopen voor hun kinderen. Dit is typisch gedrag van mensen die
weinig gehad hebben in hun leven. Ik zelf heb ook veel schulden, al
zou ik misschien het goede voorbeeld moeten geven. Maar ik koop ook
heel veel speelgoed en de modernste spullen voor mijn dochter, omdat
ik het zelf niet gehad heb. Zo werkt dat nu eenmaal.&#X201D;
</BLOCKQUOTE><H3 CLASS="subsection"><A NAME="htoc55">4.1.2</A>  Een persoonlijke stijl</H3><P>Inhoudelijk krijgt de functie van ervaringsdeskundige een belangrijke
persoonlijke kleuring omdat de eigen ervaring als bron van kennis
fungeert. Ook in de wijze waarop de ervaringsdeskundige die kennis
inzet is een persoonlijke inkleuring zichtbaar.</P><BLOCKQUOTE CLASS="quotation">
EDR.: &#X201C;Het is een voordeel dat ik zelf het comité thuis heb gehad.
Ik choqueer de mensen al onmiddellijk. Ik zeg: `ik heb het comité
thuis gehad.' Dan zie je die gezichten al van: `Oei, maar gij moet
een erg geval zijn.' Ik weet dat ze dan helemaal in de war zijn, hé
en ik weet dat ze dan denken `Wat heeft die gedaan?' Maar ik laat
ze gewoon bij dat gedacht.&#X201D;
</BLOCKQUOTE><P>
Die persoonlijke stijl kan eerder assertief zijn, maar net zo goed
ook eerder terughoudend.</P><BLOCKQUOTE CLASS="quotation">
EDR.: &#X201C;We zijn dikwijls over onderwerpen bezig, dat ik mijn mond
houd. En op het laatste, als ze gedaan hebben met discussiëren, doe
ik eens mijn mond open. Het is al naargelang de situatie en ook mijn
manier van werken. Ik ben niet iemand die zegt van: `hé, ho, hallo
mensen waar zijt ge mee bezig?' Ik denk dat dat voor sommige mensen
soms te confronterend is. Wij babbelen en sowieso geeft iedereen zijn
mening, en ik mag ook mijn mening geven. En soms is die anders.&#X201D;
</BLOCKQUOTE><H3 CLASS="subsection"><A NAME="htoc56">4.1.3</A>  Mensen in armoede als referentie</H3><P>Mensen in armoede zijn het referentiepunt bij alles wat de ervaringsdeskundige
doet. Zo wil het beroepscompetentieprofiel het ook [<CITE><A HREF="kennis-werkveld010.html#SERV-06">SERV 2006</A>, p. 9</CITE>].</P><BLOCKQUOTE CLASS="quotation">
EDR.: &#X201C;Voor mijzelf hoeft mijn functie als ervaringsdeskundige
niets op te brengen. Als het voor de mensen iets opbrengt, dan is
het goed. Als de mensen er iets aan hebben, dan ben ik content en
dan heb ik er op die manier toch ook iets aan.&#X201D;
</BLOCKQUOTE><P>
Het kan moeite kosten om vanuit die missie niet in een strijdscenario
te vervallen.</P><BLOCKQUOTE CLASS="quotation">
EDR.: &#X201C;Het is geven en nemen maar op een subtiele manier. Dat
heeft me al veel moeite gekost en dat kost me nog moeite. Dat is zo
fel tegen mijn natuur in. Maar ik kan het er wel voor over hebben
voor mijn gezinnen. De liefde moet van twee kanten blijven komen.
Dat heb ik wel in de gaten en dan bol ik wel eens voor iemand die
mij iets vraagt. Dan doe ik dat wel eens, maar altijd toch wel met
de bedoeling van ik heb u ook wel nodig voor mijn mensen.&#X201D;
</BLOCKQUOTE><H2 CLASS="section"><A NAME="toc9"></A><A NAME="htoc57">4.2</A>  Functies</H2><H3 CLASS="subsection"><A NAME="htoc58">4.2.1</A>  Functies naar de interactie dienstverlener-arme</H3><H4 CLASS="subsubsection"><A NAME="htoc59">4.2.1.1</A>  Tolkfunctie</H4><P>De ervaringswereld van mensen in armoede en van dienstverleners verschilt
vaak heel erg van elkaar. Beiden hanteren van daaruit verschillende
referentiekaders en andere betekenissystemen. Hierdoor kan men er
niet zo maar van uitgaan dat ze elkaar verstaan.</P><BLOCKQUOTE CLASS="quotation">
EDR.: &#X201C;En ge merkt: beide partijen spreken Nederlands en ze verstaan
elkaar niet. En dan heb ik wel een behoorlijke tolkfunctie. Ook met
externe diensten, doe ik dat.&#X201D;
</BLOCKQUOTE><P>
Soms neemt de ervaringsdeskundige als het ware plaats midden in de
communicatie tussen arme en dienstverlener en tolkt betekenisssen
in de beide richtingen opdat beide partijen elkaar beter zouden kunnen
begrijpen.</P><BLOCKQUOTE CLASS="quotation">
EDR.: &#X201C;Ik denk dat dit een perfecte case is om te illustreren
wat ik vanuit mijn functie kan betekenen. Die betekenis is in dit
geval in de loop van de tijd ook veel intensiever geworden. Wat ik
in deze casus vooral doe is tolken. Die mensen worden niet verstaan
door de andere kant en omgekeerd kan die andere kant zich ook niet
verstaanbaar maken bij die mensen. Dus ik tolk zo wat in de beide
richtingen.&#X201D;
</BLOCKQUOTE><P>
De ervaringsdeskundige kan zijn interventie ook focussen op het actief
uitnodigen van beide partijen om hun perspectief te verduidelijken
of anders te verwoorden. Hier is de ervaringsdeskundige niet zelf
de vertaler van dienst, maar eerder de radar die aanvoelt en aangeeft
waar een extra vertaalslag nodig is opdat beide partijen elkaar op
een correcte manier zouden verstaan.</P><BLOCKQUOTE CLASS="quotation">
ODR.: &#X201C;En dan is het samenwerken met de ervaringsdeskundige een
positieve meerwaarde, want dan krijg je een constante. ED en ik durven
het met mekaar uitspreken dat we mekaar aan het tegenwerken gaan.
Dat ED bijna mijn geweten gaat gaan worden. Dat ze zegt: `Ja, maar
OD, wat vraagt gij of wat zegt gij aan dat gezin? Zeg dat ne keer
in andere woorden.' Alleen al die vertaalfunctie, van wat bedoel jij
nu eigenlijk.&#X201D;
</BLOCKQUOTE><H4 CLASS="subsubsection"><A NAME="htoc60">4.2.1.2</A>  Brugfunctie</H4><P>Via de ervaringsdeskundige kan een dienstverlener toegang krijgen
tot betere kennis van en een beter inzicht in de problematiek van
een cliënt.</P><BLOCKQUOTE CLASS="quotation">
EDR.: &#X201C;Mijn collega's kunnen op mij rekenen als ze met de begeleiding
van iemand in de rats zitten, of als ze uit een bepaald probleem niet
uitgeraken of iets uit de problematiek van de cliënt niet begrijpen.
Daar kunnen we dan samen naar kijken.<P>Soms gebeurt het dat ze me een nieuw inzicht over een cliënt vertellen
dat voor mij helemaal niet meer nieuw is. Dan had ik daar misschien
uit mezelf al eerder mee moeten komen.&#X201D;
</P></BLOCKQUOTE><P>
De ervaringsdeskundige is in staat om als brugfiguur de communicatie
tussen cliënt en dienstverlener te bevorderen.</P><BLOCKQUOTE CLASS="quotation">
ODR.: &#X201C;En dan merk ik ook in de communicatie met die gezinnen
dat die zich veel vlugger richten naar ED, dat ED hen veel vlugger
begrijpt, en dat ED er ook na verloop van tijd in slaagt om dingen
aan mij door te geven. Waardoor dat ook ik vlugger, gemakkelijker
toenadering vind naar dat gezin toe. En eigenlijk gemakkelijker op
weg kan gaan met dat gezin door die bijna driehoeksverhouding.&#X201D;
</BLOCKQUOTE><P>
Zo een brugfunctie vervullen is niet echt eenvoudig. De ervaringsdeskundige
kan daarbij bijvoorbeeld trachten te bevorderen dat de beide partijen
in een gelijkwaardige relatie tegenover elkaar kunnen staan.</P><BLOCKQUOTE CLASS="quotation">
EDR.: &#X201C;Maar wat wel het moeilijke is, is dat we constant tussen
de twee partijen staan. Zowel van de ene als van de andere kant zetten
ze mij daar tussen.<P>En om gelijkwaardigheid te bekomen moet ge altijd alert zijn. Van
niet te veel voor de ene, maar ook niet te veel voor de andere. Ge
weet dat ge in functie staat van die kansarme hé, maar in dat facet
mogen we ook niet vergeten dat die andere eigenlijk ook meer zeggenschap
heeft over die kansarme.&#X201D;</P><P>Interviewer: &#X201C;Dat is de dienstverlener dan, ja.&#X201D;</P><P>EDR.: Terwijl dat er wel heel veel consulenten zijn die ons als gelijkwaardig
behandelen, niet altijd, maar er zijn er wel hé. Maar op zo'n moment
is het wel moeilijk, en dat is een gevecht, om niet partij voor de
ene, niet partij voor de andere te trekken. En als ik partij trek,
dan moet ik zien dat ik de andere niet overtroef, hé, want zolang
dat daar geen sprake is van conflicten tussen die consulent en die
klant, vind ik niet dat ik daarboven moet gaan staan, boven een van
de twee.</P><P>Het is soms echt wikken en wegen. En dan probeer ik wel te bewaken
dat die consulent niet over mij gaat. Daarvoor is hij aan het verkeerde
adres. Maar ik moet ook bewaken dat ik niet over die consulent ga,
want dat is ook een verkeerd adres.&#X201D;
</P></BLOCKQUOTE><H4 CLASS="subsubsection"><A NAME="htoc61">4.2.1.3</A>  Communicatiebevordering</H4><P>Het inschakelen van een ervaringsdeskundige kan een belangrijk communicatiebevorderend
effect hebben.</P><BLOCKQUOTE CLASS="quotation">
ODR.: &#X201C;Mijn individuele begeleidingsgesprekken doe ik alleen met
de cliënt, maar ik heb in mijn begeleidingen ook al een paar keren
gevraagd: `Mag ED hier eens bijzitten en dat eens mee beluisteren?'
En ik heb nog nooit meegemaakt dat ze dat een probleem vinden. En
dan spreekt ED vanuit zijn eigen ervaring en vanuit zijn gevoel. En
dan is er weer vlotter contact mogelijk met de cliënt.&#X201D;
</BLOCKQUOTE><P>
Soms heeft de ervaringsdeskundige vooraf het pad geëffend voor een
vlottere communicatie met de dienstverlener.</P><BLOCKQUOTE CLASS="quotation">
EDR.: &#X201C;Wij doen heel veel huisbezoeken alleen en dan komt er veel
meer los bij de mensen. Dus ik doe OD haar gezinnen en dan loop ik
wel alleen en dan ne keer of twee per maand komt zij mee. En ik probeer
drempelverlagend te werken dat ze OD dan een deel proberen te vertellen,
hé. Dan zeg ik: `OD, luister hier nu eens, maar het hoeft niet allemaal
opgeschreven te worden, hè.' Ja, hier zijn we zo ver gekomen dat we
op voorhand een vooroverleg hebben, een huisbezoek en daarna verslag
samen maken.&#X201D;
</BLOCKQUOTE><P>
Rechtstreekse interactie kan een belangrijke bijdrage leveren tot
een betere communicatie.</P><BLOCKQUOTE CLASS="quotation">
EDR.: &#X201C;Soms vragen ze ook dingen aan mij, waarvan ik vind dat
ze ze aan de cliënt moeten vragen. En dan zeg ik ook: `Je moet dat
niet aan mij vragen, je moet dat aan je cliënt vragen. De informatie
zit bij de cliënt. Je moet de informatie van je cliënt krijgen en
niet van mij.&#X201D;'
</BLOCKQUOTE><P>
De ervaringsdeskundige kan bijdragen tot een betere communicatie door
zowel de cliënt als de dienstverlener actief te bevragen.</P><BLOCKQUOTE CLASS="quotation">
EDR.: &#X201C;Op een cliëntenoverleg doe ik mijn inbreng en bevraag ik
de cliënt en ook de hulpverlener. Soms merk ik dat de hulpverlener
dan toch nog het spoor verliest, en dan wil ik dat niet tijdens het
gesprek samen met de cliënt op tafel gooien, want ik vind niet dat
de cliënt moet zien dat er een strijd is. Zoiets wil ik dan achteraf
wel bespreken met de hulpverlener om met hem te reflecteren over wat
hij misschien wel onbewust doet. En dat vind ik heel belangrijk.&#X201D;
</BLOCKQUOTE><P>
Omdat de ervaringsdeskundige de cliënt kan aanvoelen, kan hij helpende
vragen stellen.</P><BLOCKQUOTE CLASS="quotation">
EDR.: &#X201C;Tijdens een gesprek let ik erop of de cliënt de consulent
wel verstaat. Ik voel dat aan. Ik hou daarbij rekening met verschillende
dingen, ook bijvoorbeeld met mogelijke angstgevoelens bij de cliënt,
terwijl de consulent voor die dingen niet zoveel aandacht heeft. Ik
zal dan proberen dingen in een meer eenvoudige taal te verwoorden,
open vragen te stellen naar de cliënt, die maken dat de cliënt dingen
begint te vertellen, waardoor de consulent informatie krijgt van de
cliënt. En dan kan ik van de consulent achteraf te horen krijgen dat
mijn inbreng het gesprek beter heeft doen verlopen.&#X201D;
</BLOCKQUOTE><P>
Ook via het aandragen van een ander perspectief kan de ervaringsdeskundige
een betere communicatie tussen dienstverlener en cliënt bewerkstelligen.</P><BLOCKQUOTE CLASS="quotation">
EDR.: &#X201C;Toen ik een eigen inbreng mocht doen heeft men de meerwaarde
van de methodiek kunnen leren kennen. Men heeft ondervonden dat ik
toch een andere kijk heb op sommige situaties en dat ik dingen bespreek,
waarbij zij soms niet stilstaan. Bijvoorbeeld herinner ik me nog een
cliëntenoverleg, waarin de hulpverleners van de verschillende diensten
behoorlijk gefrustreerd waren over de cliënt. Op het overleg bestond
mijn inbreng erin om steeds opnieuw dezelfde vraag te stellen aan
de verschillende aanwezigen. Het effect was dat, toen de cliënt het
overleg vervoegde, men ook aan hem die vraag stelde. De cliënt heeft
toen mijn vermoeden bevestigd. Dat was voor hen een openbaring en
het gaf hen ook zuurstof: ze werden optimistischer en konden beginnen
plannen maken. Er is toen ook in het verslag opgenomen dat ze voor
een dergelijke kijk nog geen aandacht hadden gehad en dat ze daar
niet bij hadden stilgestaan.&#X201D;
</BLOCKQUOTE><P>
Een betere communicatie is zowel bevorderlijk voor de dienstverlener,
die een beter bereik realiseert als voor de cliënt die gemakkelijker
toegang en een beter gehoor krijgt.</P><BLOCKQUOTE CLASS="quotation">
ODR.: &#X201C;Door die communicatie van die ervaringsdeskundige treedt
je veel beter binnen en heb je een veel directer, een veel gemakkelijker
contact, een veel betere vertrouwensrelatie, een betere communicatie,
en alles dat erop en eraan is. In die mate zelfs dat wij kunnen zeggen
van `goed, onze waarden en normen zijn hier niet aanwezig, maar wij
hebben het volste vertrouwen dat het gezin naar ons gaat komen als
er wat is.' Maar andere diensten waarmee we samenwerken, hebben in
dat gezin nog niet voldoende vertrouwen verworven en kunnen dus niet
anders dan heel anders reageren op dat zelfde gezin. Want zij kunnen
niet inschatten wat het gezin gaat doen als er een waarde, een norm
overtreden wordt. En zo krijg je dus van die diensten boodschappen
in de zin van: dit is een levensbedreigende situatie. Bijlange niet!
Dat gezin komt wel af als het niet meer verder geraakt. En dat is
zo een beetje wat wij bereiken, denk ik, met ervaringsdeskundigen,
hé.&#X201D;
</BLOCKQUOTE><P>
Niet enkel in het persoonlijke contact tussen cliënt en dienstverlener
kan de ervaringsdeskundige bijdragen tot een betere communicatie.
Dit kan ook het geval zijn op het gebied van het onrechtstreekse contact.
In dit verband worden ervaringsdeskundigen soms betrokken bij het
tegen het licht houden van de schriftelijke communicatie van de organisatie
in functie van een beter bereik van de doelgroep.</P><BLOCKQUOTE CLASS="quotation">
EDR.: &#X201C;Dat is ook een van mijn jobs, ge weet wel, ge krijgt teksten
of folderkes en ge leest dat ne keer en ge kijkt of er zo opmerkingen
te maken zijn dat het voor de doelgroep kansarmen niet echt praktisch
is. Dan melden wij dat en dan probeert men daar rekening mee te houden,
hé. Of als we naar een overleg moeten of een vergadering of een werkgroep.
Ge krijgt dan dikwijls documenten. Het eerste wat ik dan vraag is:
`Is het de bedoeling dat ik het lees of dat ik het snap?' En ze weten
dan al meestal wat ik wil zeggen.&#X201D;
</BLOCKQUOTE><H3 CLASS="subsection"><A NAME="htoc62">4.2.2</A>  Functies naar mensen in armoede</H3><H4 CLASS="subsubsection"><A NAME="htoc63">4.2.2.1</A>  Drempelverlagende functie</H4><P>Naar de doelgroep toe heeft een ervaringsdeskundige een belangrijke
drempelverlagende functie.</P><P>Hij kan dit bereiken door de cliënt in zijn eigen taal aan te spreken.</P><BLOCKQUOTE CLASS="quotation">
ODR.: &#X201C;Nu, ik zeg dat het een meerwaarde is, dat samenwerken met
een ervaringsdeskundige, omdat er dan telkens iemand mee is, iemand
die kan terugkoppelen, die non-verbaal op de juiste golflengte zit.&#X201D;
</BLOCKQUOTE><P>
Ook met zijn directe communicatiestijl kan de ervaringsdeskundige
drempelverlagend werken.</P><BLOCKQUOTE CLASS="quotation">
ODR.: &#X201C;Ik ga ook spreken over kansarmoede en ervaringsdeskundigen
en in het kader daarvan hebben we ook een aantal keren gezinnen bevraagd
over de betekenis van ervaringsdeskundigen. Gezinnen duiden het als
een meerwaarde dat er niet zo rond diene pot gedraaid wordt, zoals
zoveel hulpverleners doen. Dat er `tjoep, we zijn er,' de directheid,
de openheid. Dat ze dat ook ervaren als een meerwaarde.&#X201D;
</BLOCKQUOTE><P>
Soms verlaagt de ervaringsdeskundige de drempel door zelf een stap
naar de cliënt toe te zetten.</P><BLOCKQUOTE CLASS="quotation">
EDR.: &#X201C;We proberen toch mensen zo rap mogelijk te woord te staan.
En dan is dat ook op verplaatsing, hé. Dan gaat dat niet alleen op
de bureau, dan komen we zelf naar DIENST-1, naar DIENST-2, naar DIENST-3,
naar DIENST-4, allee, er zijn verschillende plaatsen. Dat hoeft niet
altijd in de bureau te zijn, omdat we ook zo iets hebben van we geven
de mensen meer keuzes. Thuis bijvoorbeeld, op DIENST-4 of bij ons
op de bureau. Dus dat zijn al drie keuzes. Terwijl als we zeggen kom
naar de bureau, is het maar één keuze. En daar verschieten mensen
van dat dat kan. Niet alleen dat dat kan op huisbezoek, maar wel dat
dat kan dat ze ineens meerdere keuzes krijgen, gewoon zelf een keuze
mogen maken.&#X201D;
</BLOCKQUOTE><P>
Ook op een onrechtstreekse manier, bijvoorbeeld door het nastreven
van een meer aangepaste communicatie door de organisatie, kan de ervaringsdeskundige
een drempelverlagende functie hebben.</P><BLOCKQUOTE CLASS="quotation">
EDR.: Alleen bestaat er nu zo niets concreets, dat je kan zeggen van
kijk, hier een folderke. Ik vraag al lang naar een folder. Alleen,
oké, hoe begin je aan een folder, wat moet er in staan, hoe gaat ge
met die folder om? Het komt er niet van. Misschien moeten we daar
toch eens werk van maken.&#X201D;
</BLOCKQUOTE><H4 CLASS="subsubsection"><A NAME="htoc64">4.2.2.2</A>  Informeren</H4><P>Ervaringsdeskundigen zijn goed geplaatst om zicht te krijgen op mogelijke
leemtes op het gebied van kennis.</P><BLOCKQUOTE CLASS="quotation">
EDR.: &#X201C;Dat geef ik de mensen soms ook wel mee, van wat de maatschappij
zegt, de normen en de waarden.&#X201D;
</BLOCKQUOTE><H4 CLASS="subsubsection"><A NAME="htoc65">4.2.2.3</A>  Ordenen</H4><P>Via de contacten met de ervaringsdeskundige kunnen cliënten komen
tot het scheppen van enige orde in de chaos van problemen.</P><BLOCKQUOTE CLASS="quotation">
EDR.: &#X201C;Gaandeweg, hé. Eerst komt hun eerste prioriteit. De eerste
momenten krijgen wij het verhaal waar ze echt in vast zitten. Financieel
over het algemeen. En vanaf het moment dat dat stukske opgelost is,
of ze krijgen ondersteuning, of er is perspectief, dan krijgen wij
de rest pas. Dus eigenlijk komt het altijd of toch bijna altijd stapsgewijs.<P>Ik pak dat ook op die manier aan naar de mensen toe hé, van kijk,
dit probleem dat ge aangekaart hebt, waar gij nu aan gewerkt hebt,
en waar we voor gelopen hebben, is in orde, dat is één stuk. Dat wordt
afgesloten. Als gij morgen zegt van godverdomme, ik zie het toch niet
zitten, en ge hebt een ander probleem, en ge zegt, ik heb die ondersteuning
terug nodig, of ik heb u terug nodig, geen probleem, kom gerust of
bel gerust dan kunnen we een nieuwe afspraak maken en dan gaan we
daarop in, maar dit hier is nu afgesloten.&#X201D;
</P></BLOCKQUOTE><H4 CLASS="subsubsection"><A NAME="htoc66">4.2.2.4</A>  Voorbeeldfunctie</H4><P>Cliënten kunnen voorbeelden vinden waaraan ze zich desgewenst kunnen
spiegelen, in de wijze waarop de ervaringsdeskundige zich gedraagt
of in de informatie die hij aandraagt.</P><BLOCKQUOTE CLASS="quotation">
ODR.: &#X201C;Zo gebeurt het wel ne keer dat als ED meegaat op huisbezoek
en ik zeg iets, dat zij, doeffe derop, zegt van `nee OD, dat niet.'
Dus wat merkt het gezin dan? Dat ik soms dingen zeg die ook bij ED
moeilijk vallen. En dan merken zij ook dat ED daar in discussie kan
over gaan met mij. En dan gebeurt het wel ne keer dat wij in een gezin
zelf tot een korte discussie komen. Zo merkt het gezin ook dat in
discussie gaan mag. Vooral in die methodiek straal je eigenlijk uit
dat die hulpverlener God niet is, tegen wie je altijd alleen maar
ja kunt knikken, dat er open communicatie en discussie mogelijk is,
dat ook voor ons niet alles zwart/wit moet zijn.<P>Zo leren wij eigenlijk ook een bepaalde mondigheid aan onze gezinnen,
hoop ik, denk ik. Een mondigheid, denk ik, die levensnoodzakelijk
is om hun weg te vinden in de rest van de hulpverlening. Ik denk nu
bijvoorbeeld aan een OCMW. Hoe ga je daar dingen gaan vragen? Ga je
dat heel bedeesd gaan doen? Ga je dat zelfzeker gaan doen? Als men
u iets zegt, ga je dat dan zo maar nemen of ga je daarover in gesprek?.
Dat gezinnen dat ook zien. De samenwerking straalt dat ook een deeltje
uit.&#X201D;
</P></BLOCKQUOTE><H4 CLASS="subsubsection"><A NAME="htoc67">4.2.2.5</A>  Emotionele ondersteuning</H4><P>Een belangrijke betekenis van de ervaringsdeskundige voor de cliënt
ligt op het vlak van het emotionele.</P><BLOCKQUOTE CLASS="quotation">
ODR.: &#X201C;Ik omschrijf mijn eigen opdracht binnen ORG als het verstrekken
van de theoretische achtergrondinformatie, wat wij vroeger gezondheidsvoorlichting
en opvoeding noemden. Dus daar zit een van mijn hoofdtaken. En bijkomend
krijg ik als taak mee om, waar het lukt, emotionele ondersteuning
te geven. Maar de nadruk ligt op theorie, op kennis overbrengen.<P>ED haar kernopdracht ligt totaal anders. Emotionele ondersteuning
geven als hoofdopdracht, en daar waar zij daartoe in staat is en zelf
de voldoende kennis meedraagt, ook een deeltje kennis toevoegen.</P><P>Dus de kennis aan de ene kant, de emoties aan de andere kant.</P><P>En als ik alleen op huisbezoek ga, dan hou ik mij ook zoveel mogelijk
aan die opdracht. En bij ED is het dan hoofdzakelijk: ik ga bij die
moeder gaan babbelen, ik ga een tas koffie gaan drinken, ik ga geen
commentaar of geen kritiek of geen boodschappen geven van `uw kindje
komt niet genoeg bij, of het moet dat eten, of dat is niet gezond,
of......,' ge weet wel. Ik ga bij die moeder gaan zitten. Ik ga er
mee gaan praten en via gesprek komen we tot een emotioneel klimaat
of tot een emotionele verwerking of, hoe moet je dat allemaal gaan
noemen, ik bedoel, tot een positieve evolutie.&#X201D;
</P></BLOCKQUOTE><H4 CLASS="subsubsection"><A NAME="htoc68">4.2.2.6</A>  Appèl doen op de eigenwaarde van mensen in armoede</H4><P>Het beroepscompetentieprofiel duidt het ondersteunen van het groeiproces
van de kansarme cliënt, aan als een belangrijke competentie van de
ervaringsdeskundige [<CITE><A HREF="kennis-werkveld010.html#SERV-06">SERV 2006</A>, p. 22</CITE>]. Mensen in armoede erkennen
in hun eigenwaarde is hiervan een basiselement.</P><BLOCKQUOTE CLASS="quotation">
EDR.: &#X201C;Mijn fierheid maakt dat ik me ook sterk kan verbonden voelen
met de bewoners hier en dat ik hun waarde ook kan zien. Eigenlijk
zouden ze zich anders moeten kunnen voelen dan dikwijls het geval
is. Eigenlijk zouden ze trots moeten zijn, want ondanks al de miserie
die ze jarenlang gekend hebben, staan ze er toch maar en houden ze
zich nog steeds overeind. Soms zie je mensen die veel meer kansen
hebben gehad en die er toch onderdoor gaan als ze met een tegenslag
geconfronteerd worden. Maar wij en de mensen van onze soort, wij staan
er wel.<P>En dat is ook iets dat in mijn gesprekken met de mensen aan bod komt,
die eigenwaarde.&#X201D;
</P></BLOCKQUOTE><H4 CLASS="subsubsection"><A NAME="htoc69">4.2.2.7</A>  Hulpbronnen ontsluiten</H4><P>Ervaringsdeskundigen kunnen heel betekenisvol zijn voor kansarmen
door hen toegang te verlenen tot hulpbronnen. Zij kunnen dit doen
door cliënten passende informatie te geven over diensten.</P><BLOCKQUOTE CLASS="quotation">
EDR.: &#X201C;Gewoonlijk komen ze wekelijks eens langs hier op de dienst
met hun kindje. Ze komen dan eens goeiedag zeggen en soms vragen ze
wat uitleg bij brieven die ze in de bus gekregen hebben. En dan zeg
ik dat ze met die ene brief naar die hulpverlener moeten, dat ze met
een andere brief naar die andere hulpverlener moeten, want dat het
om een betaling gaat, enzovoort. Het is eigenlijk wel ingewikkeld
en ik versta goed dat ze soms moeite hebben om het te overzien. Er
zijn zo veel diensten mee gemoeid dat het zelfs voor de hulpverleners
niet altijd duidelijk is wie wat opneemt.&#X201D;
</BLOCKQUOTE><P>
Meegaan naar diensten kan nodig zijn wanneer de toegang tot die diensten
om een of andere reden geblokkeerd is.</P><BLOCKQUOTE CLASS="quotation">
EDR.: &#X201C;Ik ondersteun bewoners ook door soms met hen mee te gaan
naar diensten. Als een bewoner vroeger een negatieve ervaring gehad
heeft met een dienst, kan het zijn dat hij me vraagt om met hem mee
te gaan als hij terug naar die dienst moet gaan en dan doe ik dat.
Hij mag mij dat gerust vragen op het moment dat hij klaar staat om
te vertrekken. Dat gebeurt heel ongedwongen. Dat moet niet vooraf
gepland en afgesproken zijn.<P>Als ik meega moet ik eigenlijk ook niet zo veel doen. Het feit dat
ik meega, maakt al een verschil, want ik stel me aan die dienst dan
voor als de opgeleide ervaringsdeskundige van ORG en ik leg uit dat
ik met die persoon meegekomen ben, omdat hij een aantal vragen heeft.
En daardoor stelt de dienst zich meestal al een stuk vriendelijker
op.&#X201D;
</P></BLOCKQUOTE><P>
De cliënt geeft aan welke graad van ondersteuning in zijn situatie
aangewezen is.</P><BLOCKQUOTE CLASS="quotation">
Interviewer: &#X201C;Gaat dat dan over doorverwijzing naar een OCMW bijvoorbeeld?&#X201D;<P>EDR.-1: &#X201C;Ja.&#X201D;</P><P>Interviewer: &#X201C;Gaan jullie dan ook mee of niet?&#X201D;</P><P>EDR.-1: &#X201C;Niet altijd.&#X201D;</P><P>Interviewer: &#X201C;Maar dus het gebeurt.&#X201D;</P><P>EDR.-1: &#X201C;Ja. Het kan. We gaan mee naar de rechtbank, we gaan mee
naar het OCMW, we gaan mee naar de RVA. Allee, dat is te zien.&#X201D;</P><P>EDR.-2: &#X201C;Ondersteuning.&#X201D;</P><P>EDR.-1: &#X201C;We voelen ook wel aan of die persoon op dat moment echt
wel in staat is om dingen alleen aan te pakken. En of die dat al dan
niet ziet zitten. Die vraag stellen we dan ook wel. Dus we bieden
aan van kijk die kans of die keuze is er. Ofwel neemt ge ze, ofwel
niet. Dus uiteindelijk is de keuze bij hen. En soms proberen die het
zelf te doen, wat af en toe wel eens tegen de muur lopen is. Maar
dan, achteraf, komen ze dan van `ja, en ik heb dat toch geprobeerd
en dat gaat niet.' En dan is het van `ja, als gij het ziet zitten
kunnen we het ook samen doen.&#X201D;'
</P></BLOCKQUOTE><P>
Wanneer een ervaringsdeskundige een cliënt ondersteunt door mee te
gaan naar diensten, draagt hij er zorg voor dat dit geen afhankelijkheidsrelatie
schept.</P><BLOCKQUOTE CLASS="quotation">
EDR.: &#X201C;Ik heb vooral een ondersteuningsfunctie en een voorbeeldfunctie.
Die ondersteuningsfunctie kan heel verschillende concrete invullingen
hebben, afhankelijk van de concrete vragen van het gezin. Dit kan
ook inhouden: samen naar diensten gaan. Het perspectief is dan steeds
het sterker maken van het gezin, zodat de mensen op termijn in staat
zijn om dit zelfstandig op te nemen. Ik kan eventueel een aantal keer
meegaan naar een dienst, maar op de duur moeten ze dat zelf kunnen.
Het is niet de bedoeling dat ik blijf meegaan.&#X201D;
</BLOCKQUOTE><H3 CLASS="subsection"><A NAME="htoc70">4.2.3</A>  Functies naar dienstverleners</H3><P>De basisfunctie van een ervaringsdeskundige naar de organisatie waarin
hij werkt en naar de dienstverleners met wie hij samenwerkt, is het
bevorderen van de alertheid voor de armoedeproblematiek.</P><BLOCKQUOTE CLASS="quotation">
EDR.: &#X201C;Mijn taak hier is ook om tegen de schenen te stampen van
mijn collega's. Zo zie ik mijn taak wel voor een stuk. Natuurlijk
niet echt tegen hun schenen stampen, hé. Het wil dus niet zeggen dat
ik de mensen aanval. Ik beledig die ook niet. Ik maak het ze alleen
moeilijk. Ik ben alert om hen af en toe met hun voeten op de grond
te trekken, om te zorgen dat ze niet te snel gaan en dat ze niet vergeten
dat ze samen met de mensen op pad moeten gaan. <P>Als ze mij vragen wat doet gij daar, dan zeg ik daarom altijd: `tegen
de mensen hun schenen stampen.' Het is gewoon een woordspeling die
hier ontstaan is bij het in dienst komen van OD. Dat is zo een echte
middenklasser: alleen maar dat wat ze zelf kennen, bestaat en zij
hebben altijd gelijk. En die moet ik af en toe eens tegen zijn schenen
stampen, bij wijze van spreken.</P><P>Op die manier wil ik zeggen: ik probeer de mensen duidelijk te maken
dat er nog andere kanten zijn dan wat ze zelf kennen vanuit hun eigen
geschiedenis en opvoeding. Eigenlijk is het gewoon mensen laten stilstaan
bij de dingen.&#X201D;
</P></BLOCKQUOTE><P>
In het kader van die basisfunctie kan de ervaringsdeskundige verschillende
meer gerichte functies vervullen naar dienstverleners toe.</P><H4 CLASS="subsubsection"><A NAME="htoc71">4.2.3.1</A>  Signaalfunctie</H4><P>Vanuit zijn werkzaamheden krijgt de ervaringsdeskundige zicht op zaken
die fout lopen.</P><BLOCKQUOTE CLASS="quotation">
EDR.: &#X201C;Ik zit nu met iemand die aan het wachten is voor opname
en dat is drie weken dat hij nu gevraagd heeft voor binnen te gaan,
dat ik zeg van `en nu vind ik het echt erover.' Oh, jongens, ik word
daar mottig van. Dat kunt ge niet verstaan. Hij zegt: `Ik moet er
echt iets mee doen en ik ben er klaar voor.' En elke week komt die
bij mij zo van `goh, dat wachten, hé, dat is dodelijk.&#X201D;'
</BLOCKQUOTE><P>
De ervaringsdeskundige krijgt ook zicht op sommige dingen waartoe
anderen minder gemakkelijk toegang krijgen.</P><BLOCKQUOTE CLASS="quotation">
EDR.: &#X201C;Soms gebeurt het dat bewoners me vragen om iets te brengen
op het team en dan doe ik dat. Maar ik breng soms ook dingen op het
team zonder dat de bewoners me dat expliciet gevraagd hebben. Stel
dat er in de groep twee mensen niet overeen komen met elkaar en dat
geeft problemen, dan zal ik dat wel vertellen op de teamvergadering
en zal ik aangeven dat ik denk dat het nodig is om er wat bijzondere
aandacht aan te besteden. Soms merk ik dergelijke zaken voeger op
dan mijn collega's, omdat ik meer in de groep zit.&#X201D;
</BLOCKQUOTE><P>
Niet enkel op micro-niveau, op het niveau van de relatie tussen cliënt
en dienstverlener, kan de signaalfunctie van de ervaringsdeskundige
betekenis hebben. De ervaringsdeskundige zal de zaken immers op het
meest passende forum trachten te signaleren, zodat cruciale informatie
terecht kan komen op het niveau waar er iets mee gedaan moet worden.</P><BLOCKQUOTE CLASS="quotation">
EDR.: &#X201C;Als er een beroep gedaan wordt op mij, gaat het meestal
om dossiers waarin duidelijk sprake is van een armoedegerelateerd
probleem, zoals bijvoorbeeld een huisvestingsprobleem. Als zo een
vraag komt, dan praat ik daar over met de consulent. Soms gaat een
deel van dat gesprek ook over de armoedeproblematiek in het algemeen.
In een dergelijk gesprek komt soms ook aan bod hoe vaak een consulent
met dergelijke huisvestingsproblemen geconfronteerd wordt. Ook het
gevoel dat een dergelijke problematiek eigenlijk niet thuis hoort
op DIENST en dat een consulent zich tegenover een dergelijke problematiek
machteloos voelt, komt geregeld aan bod.<P>Dergelijke dingen tracht ik te onthouden voor mezelf of te noteren
en ik tracht die te brengen als er een groot regio-overleg gehouden
wordt, omdat ik vind dat daarmee rekening gehouden moet worden. Ik
geef daar dan mijn mening. Ik zeg dan bijvoorbeeld dat ik het fout
vind dat mensen omwille van huisvestingsproblemen bij DIENST terechtkomen
en dat kinderen om die reden geplaatst worden. Ik zeg dan dat ik vind
dat in zo een geval de diensten geen problemen oplossen, maar er nog
bij maken, bijvoorbeeld omdat een plaatsing ertoe kan bijdragen dat
kinderen en ouders uit elkaar groeien. In zo een geval gaat het niet
om een probleem van die mensen, maar om een maatschappelijk probleem.
Op die manier probeer ik ook een andere manier van kijken naar het
probleem te introduceren, zodat die kijk ook naar het beleid toe kan
gesignaleerd worden.&#X201D;
</P></BLOCKQUOTE><P>
Zo kan de signaalfunctie ook tot effecten leiden op het niveau van
de organisatie.</P><BLOCKQUOTE CLASS="quotation">
EDR.: &#X201C;Ja maar ja, naar mijn gevoel wordt dat er allemaal wat
uit gehaald uit wat wij overbrengen naar ORG van de problematiek van
uitsluiting. Daarmee dat die uitgenodigd worden, allee, dat ze er
meer en meer rekening mee zijn beginnen houden.&#X201D;
</BLOCKQUOTE><H4 CLASS="subsubsection"><A NAME="htoc72">4.2.3.2</A>  Een spiegelende figuur</H4><P>Door zijn tussenkomsten kan de ervaringsdeskundige de dienstverlener
als het ware een spiegel voorhouden, waardoor hij hem uitnodigt naar
zijn gedrag te kijken en er over te reflecteren.</P><BLOCKQUOTE CLASS="quotation">
ODR.: &#X201C;Ik spreek nu de hele tijd over ervaringsdeskundigen, maar
het is net hetzelfde met verpleegkundigen, hé. Ook verpleegkundigen
komen zichzelf wel een keer tegen, hé.<P>En ook wij gaan dan af en toe ne keer steun gaan zoeken in gezinnen
voor de dingen die we zelf aan het meemaken zijn. En ook daar kan
de relatie zich gaan omdraaien. En dat is dan ook weer een voorbeeld
van dat geweten dat mee is, hé. Dan kan ED zeggen: `OD, manneke, let
op nu, hé. Wat ik daarjuist aangevoeld heb in dat gezin door met u
mee te zijn, dat zit niet juist, hé, maat. Let een beetje op, want
ge gaat er toch wel heel ver in nu.'</P><P>Waardoor dat ge die communicatie kunt krijgen van `effectief, ja,
ED, ik ga daarin veel te ver. Wilt gij efkes mij wat beschermen daartegen?
Kunt gij het een stukje van mij overnemen? Kunt gij het wat mee helpen
kaderen, al was het maar door gesprek, door communicatie, door discussie?&#X201D;'
</P></BLOCKQUOTE><P>
Welke waarde zo een spiegelende functie kan hebben is niet altijd
duidelijk vanaf het eerste moment.</P><BLOCKQUOTE CLASS="quotation">
ODR.: &#X201C;Eigenlijk confronteerde ED mij altijd met mezelf. En het
is maar heel geleidelijk dat dit voor mij meer betekenis kreeg. Dit
is heel procesmatig verlopen. Maar aan de basis ervan ligt wel een
systematisch zoeken van zijn kant, maar ook van onze kant uit.<P>Die confrontaties zetten je aan het denken over je taak als begeleider
en over de regels die je in je begeleiding hanteert. Je beseft niet
steeds goed wat het effect ervan is. Maar als je dat na drie jaar
terug bekijkt, merk je wel bij jezelf hoe je ook anders bent gaan
kijken naar die cliënten. Omdat hij die dingen vertolkt.&#X201D;
</P></BLOCKQUOTE><H4 CLASS="subsubsection"><A NAME="htoc73">4.2.3.3</A>  Bevrager</H4><P>Door de kloof die armen scheidt van de rest van de samenleving is
het begrijpelijk dat het moeilijk kan zijn voor de dienstverlening
om zich een juist beeld te vormen van en aansluiting te vinden bij
de wereld van mensen in armoede.</P><BLOCKQUOTE CLASS="quotation">
EDR.: &#X201C;Iets wat heel vaak speelt, is dat de hulpverleners voor
zichzelf gaan uitmaken of een cliënt nog over groeimogelijkheden beschikt
of niet. Daarbij zien ze vaak veel zaken over het hoofd. Dit zijn
uiteraard gemiste kansen. De hulpverlener repliceert daarop vaak:
`Maar ze hebben al zoveel kansen gehad en ze grijpen ze niet.' Als
ervaringsdeskundige probeer ik dan basisinformatie te geven over groei
en hoe zoiets werkt. Maar dat houdt geen garantie in voor het feit
dat de hulpverlener zijn kijk zal bijstellen. Maar meer kan ik niet
doen.&#X201D;
</BLOCKQUOTE><P>
Het is dus de taak van de ervaringsdeskundige om de dienstverlening
hierop te blijven bevragen.</P><BLOCKQUOTE CLASS="quotation">
EDR.: &#X201C;Die ruimte krijgen wij hier wel hé binnen ORG om onze functie
uit te oefenen.<P>Maar het is dus ook wel zo dat het een gevecht is.&#X201D;
</P></BLOCKQUOTE><P>
Dit hoeft niet in een sfeer van strijd te verlopen wanneer de dienstverleners
de ondersteunende waarde ervan kunnen inzien en ervaren. </P><BLOCKQUOTE CLASS="quotation">
ODR.: &#X201C;Want, allee, daar heb ik dan wel heel veel behoefte aan.
Aan onder andere met ED constant in discussie gaan over `welke richting
moeten we uit? Wat vragen wij nu eigenlijk van dat gezin? Vragen wij
niet te veel?'<P>En dan ook over het feit dat het door mijn directe stijl iedere keer
zo verloopt dat het vooruit moet gaan, dat het vlug moet gaan: `Ga
ik daarin niet te rap? Wat ik van het gezin verwacht, wat ik graag
zou hebben dat ze bereiken, ligt dat wel haalbaar?' En dat is een
deel van die driehoeksverhouding. Zo van: het gezin, de ervaringsdeskundige
en ikzelf. En dan zegt ED dat wel: `Ja, maar, OD jongen, hey!' Soms
ben ik ook helemaal de mist in, hé.&#X201D;
</P></BLOCKQUOTE><P>
Bevraagd worden zet aan tot meer bewust omgaan met de dingen.</P><BLOCKQUOTE CLASS="quotation">
ODR.: &#X201C;Door ED reflecteer ik meer over mijn eigen functioneren.
Ik vind dat belangrijk omdat ik die leefwereld van mensen in armoede
echt niet goed ken, terwijl ik wel met die mensen werk.<P>ED maakt evidenties minder evident. Ik heb het dan over mijn functie
als begeleider. Ik werk vanuit mijn theorie, vanuit het contextueel
denkkader. Maar ED is iemand die bij alles vraagtekens plaatst, even
goed ook bij dat contextuele gedachtegoed. En daardoor word ik me
bewust dat ik bij sommige dingen niet meer stil sta. Want wij beschouwen
hier het contextuele denkkader als onze theorie en wij vinden dat
een goede theorie. Maar als ED daar dan tussenkomt met zijn vragen,
dan worden we gedwongen om er bij stil te staan. En dan betrap ik
er me soms op dat ik denk: `Verdorie toch, nu was ik er zo van overtuigd
dat ik dit als een veilige houvast mocht beschouwen.'</P><P>Dat blijvend vragen stellen, vind ik iets typisch aan hem. Dat is
latent aanwezig. Dat gebeurt niet dagelijks of het is niet zo dat
dit alles domineert, maar het is er wel.</P><P>Het gaat daarbij lang niet altijd over letterlijk vragen stellen.
Vaak is het ook zo dat hij gewoon dingen vertelt over zijn milieu,
over zijn vrienden, over zijn leven thuis, over hoe hij naar zijn
relatie kijkt, hoe hij de opvoeding van zijn kind ziet. En dat is
vaak zo verschillend van de kijk die ik erop heb. En het feit dat
ik dat doorvoeld heb, maakt me voorzichtiger. Vroeger zou ik gemakkelijker
geneigd geweest zijn om mijn eigen invullingen te geven aan situaties
of mijn eigen perspectief op een mogelijke oplossing voor de problemen
van een cliënt op de voorgrond te plaatsen.&#X201D;
</P></BLOCKQUOTE><P>
De kritische en bevragende functie van de ervaringsdeskundige beperkt
zich niet tot het gedrag en de kijk van individuele dienstverleners.
Ook het functioneren van de organisatie wordt onder ogen genomen.</P><BLOCKQUOTE CLASS="quotation">
EDR.: &#X201C;Als je inderdaad in sommige gevallen andere collega's hoort
vanuit de provincie, dat je dan zegt van uiteindelijk, allee, mensen
in Brussel, zien zij dat niet, doen ze daar niets mee? Die mensen
roepen, ge weet wel, en ge hoort dan van verschillende mensen hetzelfde
verhaal, dan pak ik mijn telefoon en bel ik naar Brussel en zeg ik
van mensen hou daar rekening mee.&#X201D;
</BLOCKQUOTE><H4 CLASS="subsubsection"><A NAME="htoc74">4.2.3.4</A>  Perspectief van mensen in armoede aanwezig stellen</H4><P>In de contacten met zijn collega's zal de ervaringsdeskundige er op
gericht zijn het perspectief van mensen in armoede binnen te brengen
en van daaruit een inbreng te doen.</P><BLOCKQUOTE CLASS="quotation">
EDR.: &#X201C;Wat ze van mijn functie sterk verwachten is dat ik zoveel
mogelijk commentaar geef.&#X201D;
</BLOCKQUOTE><P>
Het binnenbrengen van het perspectief van mensen in armoede kan er
ook in bestaan te trachten aandacht te vragen voor het perspectief
van een concrete persoon in situaties waarin die persoon zelf niet
aanwezig is.</P><BLOCKQUOTE CLASS="quotation">
EDR.: &#X201C;Dus onder mijn collega's zal ik mij altijd in de plaats
proberen te stellen van de bewoners en vanuit die positie bevraag
ik hen: `Hoe zou jij je er bij voelen, mocht jij nu in zijn schoenen
staan?' Het is ook vanuit dat perspectief van de cliënt dat ik vragen
stel bij opties die mijn collega's overwegen. Daarnet overwogen ze
om een bewoner voor de keuze te stellen om te gaan werken of hier
te vertrekken. Dan is het mijn taak om te bevragen of die bewoner
er wel aan toe is om te gaan werken, of die er wel klaar voor is,
of hij niet met vanalles zit dat dit in de weg staat.&#X201D;
</BLOCKQUOTE><P>
Ook door zijn collega's aan te moedigen mensen in armoede expliciet
naar hun perspectieven te vragen, stelt de ervaringsdeskundige dat
perspectief aanwezig.</P><BLOCKQUOTE CLASS="quotation">
EDR.: &#X201C;Ik blijf zeggen: `Bespreek dat met hen. Omdat er achterstand
is, financieel, omdat er vanalles is, wil het niet zeggen dat die
mensen achterlijk zijn.' En die streep wordt wel getrokken. Het zijn
meestal, wat zeg ik, altijd mensen waar zoveel kracht inzit. Zij kunnen
leren van de mensen, en dat zeg ik ook tegen hen en vooral tegen de
jongeren, van: `ge moet altijd naar binnen gaan met de bedoeling,
ik kan hier een hele hoop meekrijgen.' Dus luisteren! En dan kunt
ge pas iets gaan zeggen, als ge weet wat hun verwachtingen zijn.&#X201D;
</BLOCKQUOTE><H2 CLASS="section"><A NAME="toc10"></A><A NAME="htoc75">4.3</A>  Functiegebonden taken</H2><P>&#X201C;De ervaringsdeskundige participeert in de activiteiten van de
organisatie ter bestrijding van de armoede, maar dit steeds vanuit
zijn specifieke invalshoek, gefocust op het recht en de gelijkwaardigheid
van de kansarme&#X201D; [<CITE><A HREF="kennis-werkveld010.html#SERV-06">SERV 2006</A>, p. 9</CITE>]. Binnen de dienst of de organisatie
voert de ervaringsdeskundige taken uit die het hem mogelijk maken
om zijn functie te vervullen.</P><H3 CLASS="subsection"><A NAME="htoc76">4.3.1</A>  Beschikbaar zijn</H3><P>Een belangrijk kenmerk van het takenpakket van de ervaringsdeskundige
is zijn beschikbaarheid, of zoals het beroepscompetentieprofiel het
omschrijft: &#X201C;De ervaringsdeskundige kan door zijn aanwezigheid
kansarmen beter bereiken en naar de organisatie toe leiden. Zijn aanwezigheid
in een organisatie werkt drempelverlagend&#X201D; [<CITE><A HREF="kennis-werkveld010.html#SERV-06">SERV 2006</A>, p. 9</CITE>]. </P><BLOCKQUOTE CLASS="quotation">
EDR.: &#X201C;Naar cliënten toe ben ik niet bezig met het streven naar
het oplossen van zoveel mogelijk problemen. Ik ben hier gewoon en
de mensen weten dat ze op mij kunnen rekenen. En dat werkt.&#X201D;
</BLOCKQUOTE><P>
Het grote beschikbaarheidsgehalte dat eigen is aan de functie van
de ervaringsdeskundige bemoeilijkt de zichtbaarheid van diens taken.</P><BLOCKQUOTE CLASS="quotation">
EDR.: &#X201C;Ik doe hier geen dingen waarvan je een tastbaar resultaat
ziet, zoals bijvoorbeeld dossiers kopiëren en samennieten. Eigenlijk
doe ik heel gewone dingen en heb ik hier niet echt specifieke taken.<P>Ik zit veel in de groep. Soms zit ik een hele voormiddag in de groep
en doe ik echt niets. Ik zit dan bij de bewoners en zie wat er gebeurt.
Soms speel ik kaart met enkele mensen. En op die manier vang ik heel
veel op.&#X201D;
</P></BLOCKQUOTE><P>
De beperkte zichtbaarheid van zijn werkzaamheden is niet noodzakelijk
problematisch voor de ervaringsdeskundige.</P><BLOCKQUOTE CLASS="quotation">
EDR.: &#X201C;Het is inderdaad zo dat de resultaten van mijn werk weinig
zichtbaar zijn. Maar ik ben eigenlijk niet zo resultaatgericht. Als
ik af en toe mijn inbreng kan doen ben ik tevreden.&#X201D;
</BLOCKQUOTE><P>
Soms kan dit er echter toe leiden dat de ervaringsdeskundige gaat
twijfelen aan de betekenis van zijn werkzaamheden. </P><BLOCKQUOTE CLASS="quotation">
EDR.: &#X201C;Het is dus niet zo gemakkelijk voor mij om te zeggen wat
mijn taken zijn. Soms vraag ik me ook zelf af wat ik hier eigenlijk
zit te doen en dan moeten mijn collega's mij zeggen: `Maar ED, ge
hebt dit en dat gedaan en ge hebt ons dit en dat uitgelegd.&#X201D;'
</BLOCKQUOTE><P>
Expliciete waardering van de collega's is dus zeker geen overbodige
luxe.</P><BLOCKQUOTE CLASS="quotation">
EDR.: &#X201C;Als ge als webmaster een website gebouwd hebt, dan kan
iedereen het resultaat van uw werk zien. Maar van mijn werk als ervaringsdeskundige
is dat resultaat niet zo zichtbaar. Niettegenstaande dat, is het wel
zo dat als ik ergens een inbreng heb gehad en het heeft resultaat
gehad, dat ik er wel regelmatig aan herinnerd word. Dus ze tonen wel
waardering voor mijn werk. En ze zijn er hier enorm goed in.&#X201D;
</BLOCKQUOTE><P>
De ervaringsdeskundige staat niet enkel ter beschikking van de doelgroep
maar even goed ook van zijn collega's.</P><BLOCKQUOTE CLASS="quotation">
EDR.: &#X201C;Mijn rol bij het voorbereiden van een beleidsdossier staat
niet echt vast. Als mijn collega's vragen hebben bij zaken die in
de thematische dossiers van verenigingen staan, dan zullen ze mij
die wel stellen.&#X201D;
</BLOCKQUOTE><P>
Omwille van dit ondersteunend aspect in zijn functie, is de ervaringsdeskundige
wel een stukje afhankelijk van zijn collega's om zijn functie te kunnen
waarmaken.</P><BLOCKQUOTE CLASS="quotation">
EDR.: &#X201C;Als ik voel dat ik te weinig betrokken wordt dan zeg ik
dat ook wel op de wekelijkse teamvergadering, zo van: `Mannekes, ik
zit hier nog. Vergeet mij niet. Als er iets is, oehoe!' Ik kan dat
wel zeggen.&#X201D;
</BLOCKQUOTE><P>
Ook in het beschikbaar zijn voor collega's is de functie van de ervaringsdeskundige
niet altijd zo gemakkelijk zichtbaar, omdat de betekenis ervan niet
ligt in wat de ervaringsdeskundige doet, maar in het perspectief dat
hij inbrengt. Hierin erkend kunnen worden is belangrijk.</P><BLOCKQUOTE CLASS="quotation">
EDR.: &#X201C;Toen ik enkele weken terug tijdens de ziekte van mijn tandempartner
twee weken na elkaar geen zin had om aan de teamvergadering deel te
nemen, zegden mijn collega's dat ze mij misten, dat ze mijn inbreng
misten en dat ze het belangrijk vonden dat ik mijn job deed zoals
gewoonlijk. Voor mij is het moeilijk om precies te begrijpen wat ze
dan missen, want ik doe hier eigenlijk niets speciaals. Soms denk
ik zelfs dat ik hetzelfde zou doen moest ik hier als bewoner zitten.
Ik ben dus helemaal niet bezig met het proberen goed te scoren bij
mijn collega's.<P>Omdat ik zo een goed team heb, heb ik eigenlijk zelfs lang gedacht
dat er hier niet zo veel werk meer is voor een ervaringsdeskundige.
Maar nu zeggen mijn collega's zelf mij geregeld wat ik allemaal voor
hen beteken.&#X201D;
</P></BLOCKQUOTE><H3 CLASS="subsection"><A NAME="htoc77">4.3.2</A>  Gespreksvoering</H3><P>Gespreksvoering is een kerntaak bij de uitoefening van de functie
van ervaringsdeskundige.</P><BLOCKQUOTE CLASS="quotation">
EDR.: &#X201C; Soms wordt er onder het kaarten veel gezaagd over een
bepaalde persoon. Als ik dat opmerk, zal ik dat ook zeggen: `Gij zijt
precies altijd maar over die persoon bezig. Scheelt er iets? Is er
iets gebeurd?' En dan begint men meestal wel te vertellen, zodat ik
beter begrijp wat er leeft.<P>Als ik in de groep zit en ik zie dat er iemand helemaal alleen buiten
zit, wat tijdens de zomer geregeld gebeurt, dan zal ik er bij gaan
zitten en zeggen: `Gij zit hier helemaal alleen. Er scheelt iets.
Ik zie het. Vertel ne keer.' En dan begint die persoon te vertellen,
of soms ook niet.&#X201D;
</P></BLOCKQUOTE><P>
Bij het voeren van gesprekken met cliënten blijft de ervaringsdeskundige
zich bewust van de begrenzingen van zijn functie.</P><BLOCKQUOTE CLASS="quotation">
EDR.: &#X201C;Die vroeg dat ook van `ik wil niet naar een psycholoog,
mag ik niet gewoon die gesprekken verder doen met u?' Dat ik dan ook
zei van `ja, we kunnen die gesprekken verder doen, maar als ik te
ver ga, zeg dat dan, stop op tijd, dat ge uw eigen niet gaat verliezen.&#X201D;'
</BLOCKQUOTE><P>
In de gespreksvoering met cliënten kan laagdrempeligheid in een vorm
die aan de context aangepast is, een wezenlijk element zijn. Concreet
kan dit dan betekenen dat het gesprek niet vooraf gepland is of op
afspraak gebeurt.</P><BLOCKQUOTE CLASS="quotation">
EDR.: &#X201C;Nu bestaat mijn werk er hoofdzakelijk in om huisbezoeken
te doen bij kansarme gezinnen. Ik volg er ongeveer een 30-tal op.
Ik maak geen afspraken op voorhand, omdat ik dan de ruimte heb om
de tijd uit te trekken voor het gezin dat het op dat moment nodig
heeft, zonder dat ik iemand in de kou moet laten staan, wat wel het
geval zou zijn als ik op een vastgesteld tijdstip bij een ander gezin
moet zijn. Ik zeg dat het niet geeft als ze niet thuis zijn of geen
tijd hebben als ik langskom. Dat is normaal als je zonder afspraken
werkt. Ik kom dan wel terug langs op een ander moment. Voor sommige
gezinnen is het een hele belasting om tijd te maken voor alle hulpverleningsdiensten
die aan huis komen.&#X201D;
</BLOCKQUOTE><P>
Het kan ook betekenen dat het gesprek om het even waar of wanneer
plaats vindt, bijvoorbeeld terwijl men samen een activiteit doet.</P><BLOCKQUOTE CLASS="quotation">
EDR.: &#X201C;Ik voer veel gesprekken met bewoners, maar het is niet
zo dat ik de gesprekken met bewoners plan. Zo functioneer ik niet.
Wat ik bijvoorbeeld wel doe is samen met een bewoner boodschappen
doen om dan na de boodschappen samen iets te gaan drinken. Of ik ga
samen met een bewoner een eindje wandelen. Tijdens dergelijke momenten
ontstaan de meest diepe gesprekken. Die vinden niet op het bureel
plaats. Ik voer geen gesprekken van achter een bureau.<P>Ik voer ook geen gesprekken op tijdstippen die van te voren vastgelegd
zijn.&#X201D;
</P></BLOCKQUOTE><H3 CLASS="subsection"><A NAME="htoc78">4.3.3</A>  Kennis over armoede inbrengen</H3><P>De ervaringsdeskundige beschikt over ervaringskennis over armoede.
Die kennis is uniek en men verwacht van hem een eigen inbreng vanuit
die kennis.</P><P>In dit kader kan de ervaringsdeskundige een inbreng hebben naar het
team.</P><BLOCKQUOTE CLASS="quotation">
EDR.: &#X201C;Het is ook een deel van mijn taak om aan het team achtergrondinformatie
te geven die de zaak kan verduidelijken, die het voor mijn teamleden
verstaanbaar kan maken waarmee het allemaal te maken kan hebben en
hoe zo iets kan gebeuren.&#X201D;
</BLOCKQUOTE><P>
Met zijn specifieke kennis kan de ervaringsdeskundige ook aanwezig
zijn op de vergaderingen waaraan de organisatie waarin hij werkzaam
is, participeert.</P><BLOCKQUOTE CLASS="quotation">
EDR.: &#X201C;Het gaat er in mijn functie vaak om dat ik bij veel vergaderingen
aanwezig moet zijn. Ik zit er dan niet zo maar te zitten. Nee, ik
luister ook heel actief, want anders kan ik geen commentaar geven.&#X201D;
</BLOCKQUOTE><H3 CLASS="subsection"><A NAME="htoc79">4.3.4</A>  Participeren in de taken van de organisatie</H3><P>Participeren in de activiteiten van de organisatie is één van de twee
sporen in de beroepsopdracht van de ervaringsdeskundige [<CITE><A HREF="kennis-werkveld010.html#SERV-06">SERV 2006</A>, p. 9</CITE>].
Essentieel daarbij is dat de ervaringsdeskundige dit steeds doet vanuit
zijn eigen invalshoek.</P><P>Omdat de functie van ervaringsdeskundige meestal een éénmansfunctie
is, ingebed in een entiteit waarin meerdere collega's wel eenzelfde
functie vervullen, kan er bewust of onbewust druk uitgeoefend worden
opdat de ervaringsdeskundige ook mee een dienstverlenerspetje zou
gaan opzetten in de plaats van zijn hoed van ervaringsdeskundige.
Het vraagt van de ervaringsdeskundige een permanente alertheid om
zijn functie zuiver te houden.</P><BLOCKQUOTE CLASS="quotation">
EDR.: &#X201C;Ik denk dat ik nooit de band ga loslaten met wie ik geweest
ben. Ik ga nooit een hulpverlener worden of mij zo opstellen. Als
ik een formulier moet invullen en daar staat bijvoorbeeld op: `Naam
hulpverlener:' dan zal ik altijd dat woord doorstrepen en er ervaringsdeskundige
van maken. Ik ben eigenlijk heel trots op mijn afkomst.&#X201D;
</BLOCKQUOTE><P>
In het hiernavolgende citaat is heel duidelijk verwoord hoe uniek
de taakinvulling is voor een ervaringsdeskundige bij het participeren
aan de activiteiten van de organisatie.</P><BLOCKQUOTE CLASS="quotation">
EDR.: &#X201C;Ik heb een heel uitgebreid takenpakket. Ik zit in zeven
of acht verschillende stuurgroepen en ik zit in bijna elke werkgroep.
Alleen volg ik die zaken niet inhoudelijk op. Als ik die inhoudelijk
allemaal zou moeten gaan opvolgen, dan barst mijn hoofd. Dat gaat
niet, dat kan ik niet, dat is te veel.<P>Dus ik weet niet wat er in die dossiers staat en wat er mee gebeurt.
Ge moet dat aan mij niet vragen. Maar ik luister wel naar wat men
op dat overleg zegt. En als ik bijvoorbeeld hoor dat er met een te
groot gemak dingen gezegd worden over mensen in armoede, dan zal ik
onderbreken en zeggen: 'Oh, mannen, niet vergeten dat we over mensen
bezig zijn, hé. En we zijn over zwakke mensen bezig of mensen die
een stuk zwakker in de samenleving staan dan jullie en waarvoor het
niet zo evident is wat jullie nu allemaal zeggen.' En meestal verschieten
ze dan wel even, maar houden ze er wel rekening mee. Dat is een deel
van mijn job.&#X201D;
</P></BLOCKQUOTE><H2 CLASS="section"><A NAME="toc11"></A><A NAME="htoc80">4.4</A>  Bijkomende taken</H2><P>Overeenkomstig het beroepscompetentieprofiel behoort ook het aspect
`functioneren binnen de organisatie' tot de competenties van een ervaringsdeskundige
[<CITE><A HREF="kennis-werkveld010.html#SERV-06">SERV 2006</A>, p. 25</CITE>]. Men verstaat hieronder aspecten van planning,
communicatie en samenwerking, zodat de functie binnen een organisatie
gestructureerd en gecoördineerd gestalte kan krijgen.</P><P>Ook die competentie is dus functiegerelateerd. En het kan nuttig zijn
om zich af en toe de vraag te stellen of een actuele operationalisering
die band met de functie nog steeds op de best mogelijke manier vorm
geeft.</P><BLOCKQUOTE CLASS="quotation">
EDR.: &#X201C;De vragen zijn: wat is het probleem, welke stappen zijn
nodig, gaat ge verder ondersteunen, gaat ge verder werken, met wat,
welke feedback gaat er zijn? Dus dat zijn allemaal vragen waarrond
ge zo wat uitleg geeft en dat is bij elke klant zo. Dus op de duur
is dat gewoon niet meer haalbaar om dat bij te houden. We hebben dat
een tijd kunnen bijhouden, maar ondertussen zijn we wel al geëvolueerd,
zowel in onze job, maar ook met klanten aangereikt te krijgen. Ondertussen
zijn we ook wel bekend binnen ORG.&#X201D;<P>ODR.: &#X201C;Ik denk dat het nuttiger is dan van iedereen zo maar een
verslag op te maken, dat we in de stuurgroep eens gaan bekijken met
wat, met welke soort problematiek jullie zich bezig houden.&#X201D;</P><P>EDR.: &#X201C;Awel maar wat ik daarnet vertelde over wat we doen, zit
dat in de verslagen, komt dat er uit in een verslag?&#X201D;
</P></BLOCKQUOTE><P>
In het werkveld stelt de vraag zich echter ook of en in hoeverre men
kan verwachten van een ervaringsdeskundige dat hij participeert in
een aantal meer algemene taken, die niet specifiek tot zijn functie
behoren. Staan dergelijke niet-functiegebonden taken de ontplooiing
van de kernfuncties in de weg? Bieden ze bijkomende ontplooiingskansen
voor de ervaringsdeskundige? Is er een meerwaarde te vinden voor de
organisatie in de wijze waarop de ervaringsdeskundige met deze taken
omgaat?</P><P>Verslaggeving als een mogelijke taak voor een ervaringsdeskundige
komt in dit verband geregeld ter sprake. Het beroepscompetentieprofiel
verwacht van een ervaringsdeskundige dat hij verslag kan uitbrengen
over de eigen acties en ook dat hij in staat is om eigen notities
te maken over wat er op een team- of stafvergadering gezegd wordt.
Waarom zou een ervaringsdeskundige dan niet mee ingeschakeld kunnen
worden in een systeem waarin ieder teamlid om beurt verantwoordelijk
is voor het verslag van de vergadering, hoort men wel eens vragen.</P><BLOCKQUOTE CLASS="quotation">
EDR.: &#X201C;Maar er is een groot verschil als ge een verslag voor uw
eigen maakt, want dan schrijft gij een paar woorden op, of dat verslag
is voor Brussel, hé.&#X201D;
</BLOCKQUOTE><P>
En zo staat het denken over verslaggeving als een mogelijke taak voor
een ervaringsdeskundige misschien wel model voor heel wat van het
denken over zijn niet-functiegebonden taken. Vanuit die gedachte duiken
we dit thema in.</P><BLOCKQUOTE CLASS="quotation">
EDR.: &#X201C;Ik heb het voordeel dat ik geen verslag moet schrijven
over de werkgroepen waaraan ik deelneem. Ik heb een hekel aan verslagen
schrijven. Ik kan ook geen verslagen schrijven. <P>Af en toe hier in de teamvergadering als het een korte vergadering
is, vraagt OD aan mij: `Ziet ge het zitten?' En dan zeg ik: `Allee,
ik zal het proberen.'</P><P>En dan schrijf ik praktisch alles uit wat ze zeggen, want ik vergeet
dat anders allemaal. Als er bijvoorbeeld vijf punten te behandelen
zijn, ben ik al vergeten wat er over dat eerste punt gezegd is tegen
dat we aan dat laatste punt zijn, tenzij ik het echt heb uitgeschreven,
bijna met elk woord dat ze gezegd hebben.&#X201D;
</P></BLOCKQUOTE><H3 CLASS="subsection"><A NAME="htoc81">4.4.1</A>  Verslaggeving</H3><P>Onmiddellijk valt op dat men op nogal wat hinderpalen wijst, maar
ook dat die hinderpalen lang niet altijd in verband te brengen zijn
met de inhoudelijke kern van de functie van ervaringsdeskundige.</P><P>Een geschiedenis in armoede met al zijn rechtstreekse gevolgen is
onmiskenbaar een grote struikelsteen.</P><H4 CLASS="subsubsection"><A NAME="htoc82">4.4.1.1</A>  Moeilijk kunnen structureren als hinderpaal</H4><P>Het chaotische karakter van armoede is kenmerkend. Vanuit hun geschiedenis
hebben mensen in armoede weinig kansen gekregen om ervaring op te
doen met het structureren als een instrument om ergens vat op te krijgen.</P><BLOCKQUOTE CLASS="quotation">
EDR.: &#X201C;Als je het moeilijk hebt met het structureren van je gedachten,
kan je ook niet goed verslag maken. Een verslag maken is gewoon de
punten aanhalen. Ge moet feitelijk gewoon een woord aangeven en dan
kunt ge dat zo rangschikken. Ge moet dat door hebben.&#X201D;
</BLOCKQUOTE><H4 CLASS="subsubsection"><A NAME="htoc83">4.4.1.2</A>  Gevolg van gemiste onderwijskansen</H4><P>Nog een gevolg van armoede zijn de gemiste onderwijskansen, waardoor
een ervaringsdeskundige, vaak ook in het werkveld nog, geregeld hinder
ondervindt van belangrijke leemtes inzake kennis en vaardigheden,
waarvan men in deze hoogopgeleide samenleving al te gemakkelijk veronderstelt
dat iedereen ze in de loop van zijn scholing wel onder de knie gekregen
heeft.</P><BLOCKQUOTE CLASS="quotation">
EDR.: &#X201C;Ik heb een stuk het voordeel dat ik hier werk als ervaringsdeskundige
en dat ik kan zeggen dat ik nooit geleerd heb om verslagen te maken
en dat ik dat dus niet kan. Aan de ene kant ben ik soms opgelucht
dat ik iets niet kan, want dan moet ik het ook niet doen, maar aan
de andere kant vind ik het soms ook wel heel lastig en denk ik: `had
ik dat nu maar eens gekund.' Ergens geeft dat immers ook een stukje
een minderwaardigheidsgevoel.<P>Want ge wilt op gelijke voet met uw collega's behandeld worden, maar
onderweg moet ge een stuk afhaken, omdat ge dat dan niet kunt. En
dat vind ik lastig.</P><P>Zelf ben ik dan weer in andere dingen goed, natuurlijk, maar het is
toch een beetje ambetant en confronterend soms. Niet omdat ze mij
hier als minderwaardig bekijken, maar in mijn eigen gevoel. En het
gebeurt wel meer dat ik zo een soort gevoel heb en dat ik dan denk:
`ik ben hier nu hard aan het roepen over hoe het allemaal wel moet
zijn, en als ik dan zelf iets moet doen, moet ik passen omdat ik het
niet kan.&#X201D;'
</P></BLOCKQUOTE><H4 CLASS="subsubsection"><A NAME="htoc84">4.4.1.3</A>  Eigenheid als meerwaarde</H4><P>In de wijze waarop ervaringsdeskundigen zich kwijten van algemene
organisatiegebonden taken voegen zij vaak iets extra's toe.</P><BLOCKQUOTE CLASS="quotation">
EDR.: &#X201C;Ik zie dat meerdere ervaringsdeskundigen moeite hebben
met verslaggeving. Maar als ze het dan uiteindelijk toch moeten doen
is het resultaat meestal helemaal niet zo slecht en soms zelfs heel
goed. Een meerwaarde is dan dat de ervaringsdeskundige meestal andere
woorden gebruikt, zodat het verslag nog eens zo duidelijk overkomt,
dat het er anders in verwoord staat. Ik vind dit wel heel eigen aan
ervaringsdeskundigen.&#X201D;
</BLOCKQUOTE><H3 CLASS="subsection"><A NAME="htoc85">4.4.2</A>  Logistieke taken</H3><P>In veel organisaties is het niet ongewoon dat medewerkers onder elkaar
een aantal noodzakelijke logistieke taken verdelen. Niets belet een
ervaringsdeskundige om hierin ook zijn deel op te nemen.</P><BLOCKQUOTE CLASS="quotation">
EDR.: &#X201C;We hebben in het team ook wel zo bepaalde jobkes, bijvoorbeeld
de ene is verantwoordelijk voor de vaccins, de andere voor iets anders.
En ik ben verantwoordelijk voor de computergebonden dingen. Ik ga
naar de computervergadering en naar de programmavergadering. En ik
krijg daar wel waardering voor.&#X201D;
</BLOCKQUOTE><P>
Alles wordt natuurlijk anders indien het toevertrouwen aan de ervaringsdeskundige
van logistieke taken een miskenning van diens functie wordt.</P><BLOCKQUOTE CLASS="quotation">
EDR.: &#X201C;Het feit dat mijn baas mijn functie niet kent, beleef ik
als een onderwaardering. Ooit heeft hij eens gezegd dat postzegels
gaan halen tot mijn taken behoort. Omdat ik er toen op geflipt ben,
herinner ik het me nog zo goed. Als hij hier op de dienst langs komt,
vraagt hij mij ook altijd om praktische klussen te doen. Ik heb hem
daarover al gezegd dat die taken niet bij mijn functie passen.&#X201D;
</BLOCKQUOTE>

<HR>
<A HREF="kennis-werkveld004.html"><IMG SRC="previous_motif.gif" ALT="Previous"> Vorige</A>
<A HREF="index.html"><IMG SRC="contents_motif.gif" ALT="Up"> Titelpagina</A>
<A HREF="kennis-werkveld006.html"><IMG SRC="next_motif.gif" ALT="Next"> Volgende</A>

<!-- Start of StatCounter Code -->
<script type="text/javascript" src="../../../../statcounter/statcounter_vars.js">
</script>
<script type="text/javascript" src="http://www.statcounter.com/counter/counter.js">
</script>
<!-- End of StatCounter Code -->


</BODY>
</HTML>
