<!DOCTYPE HTML PUBLIC "-//W3C//DTD HTML 4.0 Transitional//EN"
            "http://www.w3.org/TR/REC-html40/loose.dtd">
<HTML>
<HEAD>

<META http-equiv="Content-Type" content="text/html; charset=ISO-8859-15">
<META name="GENERATOR" content="hevea 1.09">
<LINK rel="stylesheet" type="text/css" href="kennis-werkveld.css">
<TITLE>Een procesmatig perspectief</TITLE>
</HEAD>
<BODY style="color: rgb(0, 0, 0); background-color: rgb(255, 204, 153);" alink="#000099" link="#000099" vlink="#990099">
<A HREF="kennis-werkveld002.html"><IMG SRC="previous_motif.gif" ALT="Previous"> Vorige</A>
<A HREF="index.html"><IMG SRC="contents_motif.gif" ALT="Up"> Titelpagina</A>
<A HREF="kennis-werkveld004.html"><IMG SRC="next_motif.gif" ALT="Next"> Volgende</A>
<HR>
<H1 CLASS="chapter"><A NAME="htoc9">Hoofdstuk 2</A>  Een procesmatig perspectief</H1><P>Aangezien het inschakelen van ervaringsdeskundigen als professionele
krachten in de armoedebestrijding een volledig nieuwe en nog jonge
methodiek is, treft men in het werkveld in verband met de methodiek
vaak een zeker pioniersgevoel aan. In een eerste pioniersfase worden
immers bakens uitgezet.</P><BLOCKQUOTE CLASS="quotation">
EDR.: &#X201C;Pionierswerk is heel moeilijk werk, maar ik kan wel dingen
doen die voor anderen binnen tien jaar misschien niet meer mogelijk
zijn. Het is hier heel veel werken op basis van uw intuïtie en niet
vergeten, de methodiek: waarvoor gij werkt, voor wie gij werkt, en
vanuit welke visie, van wat uw opleiding is geweest. En daar blijf
ik vanuit gaan, die echte roots, want het is geen gemakkelijke job.&#X201D;
</BLOCKQUOTE><P>
Maar afgezien daarvan maakt iedere setting die van start gaat met
een ervaringsdeskundige een evolutie door. In veel verhalen was dan
ook een aspect van verandering en groei aanwezig. Hiermee gaven onze
gesprekspartners aan dat het aangewezen kan zijn om vanuit een dergelijk
procesmatig perspectief met de methodiek aan de slag te gaan. Alvorens
aandacht te besteden aan een aantal andere facetten ervan, willen
we daarom een inzicht trachten te geven in de ontwikkelingen die zich
in een organisatie terzake kunnen voordoen. Men vertelde over een
groei en verandering inzake de toepassing van de methodiek die zich
zowel op het niveau van de betrokken actoren als op organisatieniveau
manifesteerde. Voorts speelt het feit dat de methodiek zelf in de
samenleving nog volop bezig is met het verwerven van een passende
plaats in het geheel van de armoedebestrijding, ook een rol.</P><H2 CLASS="section"><A NAME="toc3"></A><A NAME="htoc10">2.1</A>  Evolutie in de toepassing van de methodiek</H2><H3 CLASS="subsection"><A NAME="htoc11">2.1.1</A>  Evolutie bij de betrokkenen</H3><H4 CLASS="subsubsection"><A NAME="htoc12">2.1.1.1</A>  Eerste contact met de methodiek</H4><P>Dat ervaringsdeskundigen ingeschakeld kunnen worden in de armoedebestrijding
als volwaardige professionele krachten, is nog niet algemeen gekend.
Een eerste kennismaking met dit gegeven kan daarom nodig zijn om verdere
stappen mogelijk te maken. Dit geldt zowel voor ervaringsdeskundigen
zelf als voor andere werkers en verantwoordelijken in de armoedebestrijding.</P><BLOCKQUOTE CLASS="quotation">
EDR.: &#X201C;De sociaal verpleegkundige van Kind en Gezin die toen bij
ons aan huis kwam, opperde het idee om iets te gaan doen met al die
ervaring van mij. Toen heeft ze verteld over de functie van ervaringsdeskundige
bij Kind en Gezin, over de opleiding die Kind en Gezin aan die mensen
gaf en wat die opleiding inhield. Op die manier ben ik in aanraking
gekomen met heel het ideeëngoed in verband met ervaringsdeskundige.
Voor mij was dat iets helemaal nieuws. Het was de eerste keer dat
ik hoorde dat iemand die zelf vanalles had meegemaakt, die dingen
nadien soms ook kon gebruiken in zijn werk.&#X201D;
</BLOCKQUOTE><P>
Een eerste kennismaking met de methodiek kan heel uiteenlopende vormen
aannemen. Het kan zelfs een eerder toevallige samenloop van omstandigheden
zijn.</P><BLOCKQUOTE CLASS="quotation">
ODR.: &#X201C;Ik heb toen de kans gekregen via een vaste benoeming om
in Antwerpen te gaan werken. Ik ben daar dus in Antwerpen-Noord, de
coté van het centraal station, de Stuyvenbergbuurt, gaan werken
en daar was men pas gestart met het Horizon-project. Ik heb daar eigenlijk
onmiddellijk in dat Horizon-project kunnen instappen. Ik was nog maar
een paar maanden in Antwerpen, toen ik die kans kreeg.&#X201D;
</BLOCKQUOTE><H4 CLASS="subsubsection"><A NAME="htoc13">2.1.1.2</A>  Instap</H4><P>Uit meerdere verhalen komt naar voor dat men de stap naar een actieve
betrokkenheid bij de methodiek gezet heeft vanuit een interne motivatie.</P><BLOCKQUOTE CLASS="quotation">
ODR.: &#X201C;Wat ook een belangrijke rol gespeeld heeft, is er voor
open willen staan. Nu kunnen we al zeggen dat we er effecten van zien.
Maar als ge aan het begin staat, is dat niet het geval en waarom begint
ge er dan aan? Ik denk dat het belangrijk is dat ge er voor wilt open
staan.<P>Als ge er niet voor open staat of al vooroordelen hebt, dan maakt
ge het uzelf veel moeilijker. Ik vind dat ge het eerst moet proberen
en dat ge u pas dan een oordeel kunt vormen. En nu zijn we dat proberen
door en zien we al de effecten ervan en die zijn gunstig.&#X201D;
</P></BLOCKQUOTE><P>
Bekeken vanuit de visie die aan de methodiek ten grondslag ligt, gaat
het waarschijnlijk om een zo goed als ideaal scenario wanneer een
dienstverlener de samenwerking met een ervaringsdeskundige aangaat
op basis van een door hem persoonlijk ervaren tekort:</P><BLOCKQUOTE CLASS="quotation">
ODR.: &#X201C;Aanvankelijk werkte ik heel alleen. En ik merkte toen,
hoe goed dat ik ook mijn best wou doen, dat er een bepaald cliënteel
was, waar het niet mee lukte.<P>Ik miste iets in die gezinnen. Ik kon er voor mijn eigen geen weg
mee. En ik ben te rade gegaan bij de hoofd-sociaalverpleegkundige
in de hoop dat ze mij kon helpen om te begrijpen wat ik miste.</P><P>Dat is voor mij de start geweest van de samenwerking met een ervaringsdeskundige.&#X201D;
</P></BLOCKQUOTE><P>
Op het eerste gezicht lijkt het opmerkelijk dat een betere kwaliteit
van het eigen leven een element kan zijn dat ervaringsdeskundigen
motiveert om zich voor de methodiek te engageren. Misschien heeft
het te maken met het feit dat ervaringsdeskundigen de eigen ervaring
als een bron van kennis hanteren, ook wanneer het gaat over het verkennen
van de waarde van de methodiek voor de strijd tegen armoede.</P><BLOCKQUOTE CLASS="quotation">
EDR.: &#X201C;Ik wou destijds wel proberen om die opleiding bij Kind
en Gezin te doen en dan als ervaringsdeskundige te gaan werken, niet
zozeer omdat ik mensen wilde helpen, maar eigenlijk omdat ik niets
beters te doen had, zoals men soms zegt.<P>Het is pas tijdens de opleiding en toen ik ervaarde dat hetgeen ik
er leerde ook relevant was voor mezelf, dat ik er beginnen aan denken
ben dat ik misschien wel mensen zou kunnen helpen met mijn eigen ervaringen.&#X201D;
</P></BLOCKQUOTE><H4 CLASS="subsubsection"><A NAME="htoc14">2.1.1.3</A>  Persoonlijke kennismaking</H4><P>De inbreng van ervaringen uit de eigen levensgeschiedenis tijdens
de functieuitoefening geeft de functie van ervaringsdeskundige
een meer dan gewone persoonlijke kleuring. Tegen die achtergrond kan
het zin hebben om ook de kennismaking tussen de ervaringsdeskundige
en zijn collega's een persoonlijke toets te geven.</P><BLOCKQUOTE CLASS="quotation">
Interviewer: &#X201C;En hoe zijt ge dan stillekesaan een opening beginnen
vinden om een functie te hebben hier?&#X201D;<P>EDR.: &#X201C;Door mij eerst als mens aan te bieden bij wijze van spreken.
Dus niet in mijn functie van ervaringsdeskundige, maar alleen `ik
ben ED met heel mijn achtergrond, met heel mijn hebben en houden,'
en dan pas mijn functie zelf.&#X201D;</P><P>Interviewer: &#X201C;En wat moet ik daaronder verstaan: u als mens aanbieden?
Ja, wie ge zijt, maar tegenover wie?&#X201D;</P><P>EDR.: &#X201C;Dus dat ge u eerst vanuit uzelf voorstelt, hé, dus `ik
als ervaringsdeskundige,' tegenover mijn collega's. Dus eigenlijk
tegenover ORG, zal ik maar zeggen. Ik heb ondervonden dat dit beter
werkt. Toen ik destijds stage deed als ervaringsdeskundige, heb ik
gemerkt dat dit een heel andere positie geeft als ik mij eerst voorstel
als mezelf en dan pas na een tijd als ervaringsdeskundige. Na de introductieperiode
heb ik hier kans gezien om mijn functie uit te werken en pas dan ben
ik mezelf eigenlijk ook als ervaringsdeskundige beginnen voor te stellen.
Maar ondertussen kenden ze mij wel al als mens.&#X201D;</P><P>Interviewer: &#X201C;Als ge u presenteert als mens, vragen ze dan niet,
wat komt gij hier doen?&#X201D;</P><P>EDR.: &#X201C;Jawel, en ik geef daar ook uitleg aan, maar daar stopt
het. Allee, ik bedoel, daar stopt het in de zin van er werd ook op
dat moment niet echt uitgevraagd: `oh ja, en wat is dat allemaal,
en hoe doet ge dat en over wat gaat dat?&#X201D;'
</P></BLOCKQUOTE><P>
Een kennismaking met de andere als persoon kan eventueel bevorderd
worden door de heersende cultuur in de organisatie.</P><BLOCKQUOTE CLASS="quotation">
ODR.: &#X201C;De informele individuele gesprekken die ik met ED gehad
heb hier aan het bureau hebben een grote rol gespeeld. ED is heel
open en ED vertelt ook heel veel over zijn proces.<P>Ik heb dus ED goed leren kennen als persoon, in belangrijke mate hier
aan het bureau door individueel contact met hem, dus zonder zijn tandempartner.
Dat is dus gebeurd tijdens momenten dat ik met hem alleen werkte.
Hij begon dan meer over zichzelf als persoon te vertellen. En ook
ik ging meer over mezelf als persoon vertellen.</P><P>Hier kan zoiets. Bij ons wordt zoiets wel gedaan. Wij zijn een team
dat heel veel aandacht schenkt aan het persoonlijke contact. Hier
heb je soms dat je denkt: : `Oei, oei, oei, we zijn nu gewoon aan
het babbelen.' In het begin lijkt het zo, omdat je dan eigenlijk nog
niet weet welk effect dat later toch wel blijkt te hebben, en omdat
je het eigenlijk ook niet met het oog op dat effect doet. Dat lijkt
niet professioneel, maar toch is het dat wel. Want ge moet mekaar
toch kennen. Onze identiteit is immers een van onze werkinstrumenten.&#X201D;
</P></BLOCKQUOTE><H4 CLASS="subsubsection"><A NAME="htoc15">2.1.1.4</A>  Verdieping</H4><P>De mogelijke betekenis van de functie wordt vaak slechts al werkend
zichtbaar.</P><BLOCKQUOTE CLASS="quotation">
EDR: &#X201C;De hulpverleners hier weten pas wat nodig is als ze ons
kennen en weten waar we voor kunnen dienen, want dat hebben we hier
moeten uitzoeken.&#X201D;
</BLOCKQUOTE><P>
De aanvankelijke verwachtingen die men tegenover de methodiek koestert,
komen niet steeds overeen met een juiste of een volledige kijk erop.</P><BLOCKQUOTE CLASS="quotation">
EDR.: &#X201C;Voor ik hier kwam hebben ze zich voorbereid op de komst
van een ervaringsdeskundige door mensen van Kind en Gezin uit te nodigen.
Daarvan hebben ze geleerd hoe ze zich het best op mijn komst konden
voorbereiden. Die mensen van Kind en Gezin spraken wel vanuit hun
concrete ervaringen met een ervaringsdeskundige, maar dat was geen
opgeleide ervaringsdeskundige. Van daaruit hadden ze een aantal ideeën
ontwikkeld die wat mij betreft, niet altijd adequaat waren.&#X201D;
</BLOCKQUOTE><P>
De aanvangsmotivatie, ook al steunt ze niet op een correct beeld van
de methodiek, kan wel erg betekenisvol zijn, omdat ze de betrokkene
de stap doet zetten naar de methodiek, waarna hij er zich al werkend
een meer adequaat beeld van kan gaan vormen.</P><BLOCKQUOTE CLASS="quotation">
ODR.: &#X201C;Mijn verwachting met die samenwerking was van: ik ken die
wereld niet. Die schrok mij zelfs een beetje af, in die tijd. Dat
was zo een beetje van: waar kom ik hier terecht? Hoe moet ik daar
mee omgaan?<P>En dan lees je in de literatuur over kinderverwaarlozing en kindermishandeling.
`Daar zou je moeten leren mee omgaan binnen ORG,' dacht ik toen. Want
wij komen daar eigenlijk wel mee in aanraking. Wij werken met de allerjongste
kinderen in onze maatschappij, de meest kwetsbare populatie van onze
maatschappij.</P><P>En hoe ga je ermee om? Tot waar ligt die grens? Ga je met je eigen
waarden en normen, ja dan geef je ook dat gezin met die kinderen geen
kansen. Versta je? Dus dat was mijn eerste bedoeling van leer mij
dat kennen. Waar moet ik mijn limiet leggen?</P><P>En door te gaan samenwerken met een ervaringsdeskundige ontdekte ik
dan zelf: als wij komen, ah tiens, die deuren gaan veel rapper open,
er is veel vlugger communicatie. En nog, door nog langer samen te
werken, heb ik zelfs ontdekt dat ik mijn eigen stijl kan houden. Een
stijl, denk ik, die behoorlijk direct kan zijn, behoorlijk confronterend
kan zijn. Wat vroeger, als ik alleen werkte, heel moeilijk was. Want
dan was het van klinkt het niet dan botst het. Terwijl dat je nu telkens
iemand mee hebt die ergens een verduidelijking kan gaan geven. En
dan merk ik nu dat juist, waar dat ik vroeger dacht van dat is de
zwakte van mijn stijl, heb ik daar de sterkte kunnen van maken. En
ik kan nu in mijn communicatie veel vlugger to the point komen, dan
dat ik vroeger kon.&#X201D;
</P></BLOCKQUOTE><P>
Voor een goed functioneren van de methodiek is het wel nodig dat er
gaandeweg een meer adequaat beeld gevormd wordt van de functie van
ervaringsdeskundige.</P><BLOCKQUOTE CLASS="quotation">
EDR.: &#X201C;Zo is het voor mij ook belangrijk om te weten welke de
verwachtingen zijn van de hulpverlener. Want als hij naar mij toe
een aantal verwachtingen heeft, die niet in overeenstemming te brengen
zijn met mijn functie, bijvoorbeeld: `ik wil dat je dat en dat doet,'
dan wil ik dat hem vooraf wel kunnen zeggen en als hij per sé aan
dat idee blijft vasthouden, dan wil ik de gelegenheid hebben om te
zeggen dat hij het dan maar zelf moet doen.&#X201D;
</BLOCKQUOTE><P>
Om een betere afstemming te krijgen is het dus aangewezen om geregeld
elkaars visie op de functie en op de methodiek opnieuw af te toetsen.</P><BLOCKQUOTE CLASS="quotation">
ODR.: &#X201C;Het is vooral door informele persoonlijke contacten dat
ik stilaan een beter zicht heb gekregen op hoe ED hier werkt. Want
daarin is hij eigenlijk altijd heel open geweest. `Ik zie dat zo,'
zei hij altijd. Hij had het altijd over `ik, ik, ik,' en over `jullie
als begeleiders zien dat anders.' En in het begin was ik daar niet
mee akkoord, met dat beeld van `wij als begeleiders.' En ik had altijd
zo iets van: `wat zegt gij nu?' Dus ik dacht in het begin: `ED is
ook een begeleider.'<P>Dat ik nu kan zeggen dat de functie van ervaringsdeskundige voor mij
duidelijker geworden is en dat het effect van een ervaringsdeskundige
hier goed te zien is, heeft te maken met het feit dat we al een heel
proces doorgemaakt hebben. Het heeft ook te maken met het feit dat
ik echt aanvaard heb dat hij een andere functie heeft, dat hij informeel
bezig is met de cliënten en dat hij toch gemakkelijker contact krijgt
met hen.&#X201D;
</P></BLOCKQUOTE><P>
Gaandeweg kan men ook leren om op een meer effectieve manier gebruik
te maken van de mogelijkheden die het inschakelen van een ervaringsdeskundige
kan bieden.</P><BLOCKQUOTE CLASS="quotation">
EDR.: &#X201C;In het begin liep dat toch niet zo vlot. Dat heeft lang
geduurd. Want ik denk dat dat nog maar een maand of vijf, zes is,
dat de trajectbegeleiders eigenlijk al vanaf de eerste stappen naar
ons beginnen te bellen, terwijl dat het heel lang geweest is dat er
echt zo al een uitspraak van de RVA moest zijn en alles erop en eraan
voor ze ons opriepen. Dan kunt ge er ook niet veel meer aan doen natuurlijk.<P>Of ook nog, nu krijgen we al meer dan een maand de ruimte. Maar daarvoor
was het al van zeg, volgende week moet die een oplossing hebben, want
dan wordt die uit zijn huis gezet. Hallo! Spring er dan maar eens
efkes op!&#X201D;</P><P>ODR.: &#X201C;Ja, dat heeft veel te maken met het feit dat er vroeger
geen ervaringsdeskundigen waren. Sommige mensen probeerden toen zelf
wel vanalles en nog wat te doen, maar binnen hun eigen beperkte mogelijkheden.
En die hadden voor zichzelf een patroon ontwikkeld en die hielden
dat aan, ook toen hier ervaringsdeskundigen kwamen. En nu gebeurt
het al meer van `ah, ja, dat is waar, er zijn daar ook nog twee mensen,
we gaan daar eens naar bellen, want ja, als ze iemand volgende week
zijn huis uit zetten, zou ik dan niet beter eens contact opnemen met
die mensen.?' Maar dat moest ook groeien hé, in het begin.&#X201D;</P><P>EDR.: &#X201C;Het was paniek vanuit de trajectbegeleiders, soms hé.&#X201D;
</P></BLOCKQUOTE><H4 CLASS="subsubsection"><A NAME="htoc16">2.1.1.5</A>  Een eigen keuze</H4><P>Vanuit het theoretische gedachtegoed in verband met de methodiek wordt
wel eens gesteld dat een keuze om met een ervaringsdeskundige in zee
te gaan door alle betrokkenen gedragen moet worden. De praktijk loopt
lang niet altijd volgens dit ideale scenario. Soms staat hij er ver
af.</P><BLOCKQUOTE CLASS="quotation">
EDR.: &#X201C;De keuze om een ervaringsdeskundige in ORG te plaatsen
is een keuze van het beleid geweest. Het was geen vraag van de diensten
zelf.&#X201D;
</BLOCKQUOTE><P>
Als de start volgens een dergelijk scenario verloopt, kan dit wel
eens tot harde en moeizame confrontaties leiden.</P><BLOCKQUOTE CLASS="quotation">
EDR.: &#X201C;Heel veel discussies, heel veel woordenwisselingen wat
voor deze mensen vreemd was, die open communicatie. En ook nog dat
iemand, en dan nog wel iemand uit een kansarm milieu, zijn bek durft
open te trekken.&#X201D;
</BLOCKQUOTE><P>
Het is in die omstandigheden ook moeilijker werken.</P><BLOCKQUOTE CLASS="quotation">
EDR.: &#X201C;Het feit dat de samenwerking met een ervaringsdeskundige
van bovenaf opgelegd is, zal de zaak altijd blijven bemoeilijken.
Mocht men er zelf voor gekozen hebben, dan zou men tenminste al een
idee hebben waarvoor men gekozen had en zou men ernaar kunnen handelen.
Maar als het opgelegd wordt, is het niet zeker dat men weet waarover
het gaat. Dit belet niet dat ik van sommige mensen ruimte krijg om
mijn inbreng te doen en met hen samen te werken.&#X201D;
</BLOCKQUOTE><P>
Soms zijn er binnen een organisatie grote verschillen tussen de motieven
van de betrokkenen om een ervaringsdeskundige binnen te halen. Soms
wordt de keuze niet door alle betrokkenen gemaakt of gedragen. Dit
betekent nog niet noodzakelijk dat de methodiek er geen kansen krijgt
om voet aan de grond te krijgen en zich te ontwikkelen.</P><BLOCKQUOTE CLASS="quotation">
ODR.: &#X201C;Er zijn een heleboel collega's die hoofdzakelijk op het
feit zitten van `ik heb ongelooflijk veel zelfvertrouwen, ik heb de
wijsheid in pacht en diene andere gaat mij niet komen zeggen dat ik
niet geheel juist ben.' Dus die zich daarvan afsluiten. Wij hebben
een aantal collega's die pertinent niet willen samenwerken met een
ervaringsdeskundige. Die het dus ook uitstralen en ook zeggen.<P>Maar ge moet daarom nu niet alles in de negativiteit zien, want die
mensen blijven wel aanwezig op vergaderingen waarin ED-1 en ED-2 een
heel grote invloed hebben als er over gezinnen gesproken wordt.</P><P>Dus ze kiezen er wel voor van ik ga er eigenlijk niet in mee stappen,
maar zonder dat ze het eigenlijk zelf willen, dragen ze er wel de
gevolgen van op de langelaatste duur. Die andere collega's worden
dus ook wel een stukske bevrucht zonder dat ze zelf voor de methodiek
kiezen.&#X201D;
</P></BLOCKQUOTE><P>
Om de methodiek kansen op slagen te geven, ook al zijn niet alle betrokkenen
overtuigd van de waarde ervan, is het waarschijnlijk aangewezen om
medewerkers de vrije keuze te laten in welke mate ze zich engageren
in de concrete implementatie ervan.</P><BLOCKQUOTE CLASS="quotation">
ODR.: &#X201C;Dat is dus een voorwaarde, hé, dat men de verpleegkundigen
zelf keuzes moet kunnen laten maken. Wat ORG nu doet is: ED, gij zit
in die regio en er zitten daar zoveel verpleegkundigen in. En aan
de verpleegkundigen wordt gezegd: jullie werken vanaf nu samen met
ED. Klikt het of klikt het niet, ik bedoel, ge doet maar.&#X201D;<P>Interviewer: &#X201C;En dat is niet juist?&#X201D;</P><P>ODR.: &#X201C;Ik denk niet dat dat juist is. Ik denk dat ge er bewust
voor moet kiezen. Dat dat geen opgedrongen keuze kan zijn.&#X201D;
</P></BLOCKQUOTE><P>
Ook mensen de kans geven om de zaak wat vanop een afstand te bekijken
en in hun eigen tempo stilaan meer bij de methodiek betrokken te geraken
kan zinvol zijn.</P><BLOCKQUOTE CLASS="quotation">
EDR.: &#X201C;We hebben een regioherverdeling gehad. Dat maakt dat mensen
van een ander team erbij gekomen zijn. Ze aanvaarden me wel, maar
het moet efkes, weet ge wel, vanop een afstand. Nu ja, dat is hun
recht hè.<P>Er zijn dan ook nieuwe mensen bijgekomen die je ook wel een stuk op
hun tempo er moet mee laten kennismaken. Het is ook allemaal nieuw
hè.&#X201D;
</P></BLOCKQUOTE><P>
Waar mensen het gevoel krijgen dat de methodiek hen opgedrongen wordt,
kan dit soms meer deuren sluiten dan het er opent.</P><BLOCKQUOTE CLASS="quotation">
EDR.: &#X201C;De teams waarin ik nu kom, hebben daar niet zelf voor gekozen,
maar zijn aangeduid door de regioverantwoordelijke en werden uitgekozen
op basis van de regio's waar zich volgens een analyse het meeste armoede
manifesteert. Deze teams voelen zich geviseerd. En die weerstand leeft
echt, zodat het hopen is op iemand of enkele personen die bereid zijn
om naar mijn functie toe een opening te maken.&#X201D;
</BLOCKQUOTE><H3 CLASS="subsection"><A NAME="htoc17">2.1.2</A>  Evolutie op organisatorisch vlak</H3><P>Ook een dienst moet zich instellen op de nieuwe methodiek. Men kan
dit doen door zich vooraf op de komst van de ervaringsdeskundige voor
te bereiden.</P><BLOCKQUOTE CLASS="quotation">
ODR.: &#X201C;Op het hoofdbestuur was de invoering van de methodiek al
lange tijd in ontwikkeling en in voorbereiding. Maar die fase was
nog niet volledig af toen zich plots de opportuniteit van de sociale
maribel aandiende. De start is dus eigenlijk te snel gekomen en was
onvoldoende voorbereid.<P>Het concept ervaringsdeskundige was theoretisch goed voorbereid, maar
de implementatie niet. De mensen zijn dus op het terrein verschenen,
maar hun komst was niet voorbereid en dat heeft gemaakt dat het op
het terrein echt wel zoeken geweest is.&#X201D;
</P></BLOCKQUOTE><P>
Externe omstandigheden kunnen roet in het eten gooien en het op gang
trekken van de methodiek bemoeilijken.</P><BLOCKQUOTE CLASS="quotation">
EDR.: &#X201C;ORG zou pas in 2006 ervaringsdeskundigen aannemen, maar
er werden nu subsidies vrijgemaakt en wij werden hier gedumpt. Maar
aan de andere kant zijn zij ook opgezadeld geweest met ons, eigenlijk
onvoorbereid. Heel onvoorbereid. Wij werden gewoon eigenlijk als twee
partijen in elkaars schoot geworpen. Gij bekijkt maar wat ge er mee
aanvangt. In zee zonder zwemband.<P>En dat was het moeilijke voor mij, dat er ganse discussies en ik weet
niet wat waren. Als de mensen beter zijn voorbereid op ervaringsdeskundigen,
is er misschien minder discussie nodig. Zij hadden hier het idee dat
zo een functie van ervaringsdeskundige dicht aanleunt bij om het even
welke andere functie hier. Maar het is niet te vergelijken met een
andere functie, helemaal niet.</P><P>Nu hebben ze al de ervaring van er mee te werken, dus die volgende
ervaringsdeskundige die hier komt, kan het al wat gemakkelijker hebben,
want ze weten al van: `ah, ja, dat zit zo.'</P><P>Ja, ik heb wel ondersteuning nodig gehad. En dat mag misschien in
de toekomst een ervaringsdeskundige doen, die ondersteuning geven.
Ge vecht tegen een bierkaai op.&#X201D;
</P></BLOCKQUOTE><P>
Zich als dienst instellen op de methodiek houdt vaak in dat er op
verschillende vlakken veranderingsprocessen op gang moeten komen.
Het kan bijvoorbeeld gaan om aanpassingen die nodig zijn op grond
van inhoudelijke aspecten van de methodiek. Soms betreft het ook eerder
praktische aanpassingen.</P><H4 CLASS="subsubsection"><A NAME="htoc18">2.1.2.1</A>  Een passende ontwikkelingsruimte</H4><P>Iedere organisatie wordt uitgedaagd om een aangepaste concretisering
te vinden voor de methodiek. Een goed startpunt is het scheppen van
een passende ontwikkelingsruimte.</P><BLOCKQUOTE CLASS="quotation">
ODR.: &#X201C;Ja, wij zijn daarin nog aan het zoeken, inderdaad. Ik zou
hier willen beklemtonen dat het nog altijd iets totaal nieuws is voor
ons. En toch zijn wij daar al een tijd mee bezig. Zelfs een jaar voordat
zij in dienst zijn gekomen, waren wij er al mee bezig in de stuurgroep.<P>Dat is ook enorm moeilijk, ook omdat het een functie is die nog niet
bestond. En wij hebben ook altijd tegengehouden dat het snel een definitieve
vorm moest krijgen. Want hadden we dat niet gedaan, dan hadden ze
zo een project al lang geannuleerd. Wij hebben altijd gezegd van laat
dat zijn tijd. En aan de stuurgroep van laat ons kijken, laat ons
niets overhaasten.</P><P>We hebben chance gehad dat we die ruimte hier wel gekregen hebben,
wat hier niet altijd het geval is. Want de directie, dat is: `dat
is iets nieuw en dat moet opgevolgd worden en dat moet bekeken worden
en dat moet resultaat hebben en dat moet si en dat moet la.' Wij hebben
altijd gezegd van: `Ow, ow, ow. Rustig, rustig, rustig. Laat dat groeien,
laat dat zijn.&#X201D;'
</P></BLOCKQUOTE><P>
Ook voldoende tijd nemen kan van belang zijn om de ontwikkeling van
een methodiek binnen een organisatie kansen op slagen te geven.</P><BLOCKQUOTE CLASS="quotation">
ODR.: &#X201C;En het kabinet en zo volgt dat project ook wel op. Die
zullen die verslagen wel niet lezen, maar die willen af en toe wel
een stand van zaken hebben. Van hoe zit dat daar nu mee. Zeker in
het begin als dat project liep, was dat echt sterk aanwezig. Wij voelden
dan toch ook een beetje die druk. Wij hebben altijd gezegd, geef ons
de tijd. Geef ons de tijd. En dat is goed uitgedraaid. Uiteindelijk
hebben wij die tijd wel gekregen, hé. Maar ik moet zeggen, het project
wordt blijvend opgevolgd.&#X201D;
</BLOCKQUOTE><H4 CLASS="subsubsection"><A NAME="htoc19">2.1.2.2</A>  Een passende functie-invulling</H4><P>Omdat de functie van ervaringsdeskundige nieuw is, komt de ervaringsdeskundige
geregeld terecht in een werkomgeving waar men niet zo'n duidelijk
beeld heeft van wat de functie eigenlijk inhoudt. </P><BLOCKQUOTE CLASS="quotation">
EDR.: &#X201C;Ja, ook het idee dat we, hé, hulp verlenen. Wij zijn geen
hulpverleners. En dus altijd: `wij zijn dat niet, wij zijn dat niet.'
En ik ben ook al aan het denken geweest om dat zo eens op een cassetteke
te zetten. Voilà. Dan is dat gevecht al minder hard, in die zin dat
ge dan niet langer constant in herhaling moet vallen.&#X201D;
</BLOCKQUOTE><P>
Er kan aanvankelijk ook onduidelijkheid bestaan over hoe de functie
ingevuld kan worden.</P><BLOCKQUOTE CLASS="quotation">
ODR.: &#X201C;We hadden er zo wel een notie van dat ED een soort vertolker
was tussen de cliënt en onszelf. Dat inzicht was in het begin bij
ons wel aanwezig, maar hoe we daar dan mee moesten werken, dat was
in het begin voor ons niet zo duidelijk en wij vonden dat ook niet
zo eenvoudig.<P>In het begin zagen wij het verschil tussen een ervaringsdeskundige
en een begeleider niet zo goed. En het duurt wel even eer ge in die
nieuwe visie ingewerkt zijt.&#X201D;
</P></BLOCKQUOTE><P>
Bij het zoeken naar een passende functie-invulling is de inbreng van
de ervaringsdeskundige onmisbaar.</P><BLOCKQUOTE CLASS="quotation">
EDR.: &#X201C;Ik kan hier in ORG ook praten over mijn job van ervaringsdeskundige
en daarover reflecteren. En ik doe dat ook regelmatig.&#X201D;
</BLOCKQUOTE><P>
Het impliceert echter niet dat de ervaringsdeskundige daarover die
duidelijkheid kan geven die men misschien soms wel verwacht.</P><BLOCKQUOTE CLASS="quotation">
EDR.: &#X201C;Van mij verwacht men na zo een verkenningsperiode dat ik
duidelijk zou zeggen welke taken ik kan opnemen, maar ik kan dat niet.
Ik kan wel zeggen van waaruit ik wil werken, namelijk vanuit het feit
dat ik het perspectief van de cliënt en de participatie van de cliënt
belangrijk vind. En ik vind dat des te belangrijker als het om gedwongen
hulpverlening gaat. Maar dan nog is mijn taak niet fundamenteel anders.
Mijn taak is immers ervaringsdeskundige zijn.&#X201D;
</BLOCKQUOTE><P>
Het vraagt ook van de ervaringsdeskundige tijd om zich een duidelijk
beeld te vormen van wat zijn functie binnen de specifieke context
van een concrete organisatie zou kunnen inhouden.</P><BLOCKQUOTE CLASS="quotation">
ODR.: &#X201C;Op teamvergaderingen zei ED aanvankelijk niet veel. Hij
kon op de teamvergadering ook niet goed verwoorden wat zijn functie
inhield. Er werd in elk geval daarover niet veel gezegd. En ik denk
dat ook hij in het begin nog niet zo scherp zag als nu, dat zijn functie
echt anders is dan die van een begeleider. Hij gaf dat verschil in
functie af en toe wel een beetje aan, vooral op de momenten dat hij
aangaf wat hij niet deed.<P>Nu zien we daarin heel duidelijk een stijgende lijn. Ook nu nog steeds
gaat het in stijgende lijn. Dit is mogelijk geweest omdat met heel
het team geïnvesteerd is in die opbouw. Er is ook met heel het team
geïnvesteerd in het geven van een concrete taakinhoud en een plaats
aan de ervaringsdeskundige en aan zijn functie.&#X201D;
</P></BLOCKQUOTE><P>
Een goede theoretische voorbereiding is belangrijk, al staat ze niet
garant voor een probleemloze toepassing van de methodiek.</P><BLOCKQUOTE CLASS="quotation">
EDR.: &#X201C;Ik vind dat de functie van ervaringsdeskundige goed beschreven
staat. Wie dat geschreven heeft en wie daarvoor gekozen heeft, is
voor mij echter niet duidelijk. Ik vermoed dat men zich op het beroepsprofiel
gebaseerd heeft, want er staan dingen geschreven, waarvan ik vind
dat ze passen bij de taak van een ervaringsdeskundige.<P>Er staan zeer goede dingen in. Maar dat maakt de confrontatie met
hoe het er hier in de praktijk aan toe gaat des te moeilijker.&#X201D;
</P></BLOCKQUOTE><H4 CLASS="subsubsection"><A NAME="htoc20">2.1.2.3</A>  Een passende verankering</H4><P>Bij het zoeken naar een passende verankering van de methodiek binnen
een organisatie kunnen de kansen die de methodiek er kan krijgen of
zelfs de affiniteiten tussen personen, beslissende factoren zijn.</P><BLOCKQUOTE CLASS="quotation">
EDR.: &#X201C;Toen ik in ORG beginnen werken ben, werkte ik op twee plaatsen.
Ik werkte gedeeltelijk hier in DIENST-1, maar ik werkte ook gedeeltelijk
in DIENST-2, een ambulante dienst van ORG. Ik had ook twee tandempartners.
Ik had OD-1 hier in DIENST-1 als tandempartner en ik had OD-2 als
tandempartner in DIENST-2. Maar met haar klikte dat niet. Dat liep
niet vlot. Zij was mijn type ook niet. En bij OD-1 klikte dat wel.<P>Ik heb dan gezegd tegen OD-1 dat ik dat niet meer zag zitten. En toen
hebben we daarover gepraat. Ik heb toen trachten duidelijk te maken
dat ik dat niet kon volhouden, dat het op die manier niet kon blijven
duren. En dan heb ik die job in DIENST-2 afgebouwd.&#X201D;
</P></BLOCKQUOTE><P>
Affiniteit kan ook groeien.</P><BLOCKQUOTE CLASS="quotation">
ODR.: &#X201C;Wij hebben hem graag, maar hij ziet ons ook graag. Dat
is iets wederzijds. Dat gaat echt al verder dan ons waarderen in onze
functie van begeleider. Want ik hoor dat dan wel bij hem, dat hij
vanuit zijn verleden een negatief beeld van die begeleidersfunctie
had.&#X201D;
</BLOCKQUOTE><P>
Het is hard voor een ervaringsdeskundige om in een omgeving terecht
te komen, waarin hij wantrouwen tegenover de functie voelt.</P><BLOCKQUOTE CLASS="quotation">
EDR.: &#X201C;In de fase van vertrouwen opbouwen naar de methodiek toe,
kreeg ik op een bepaald moment de vraag waarom er zo een methodiek
moest komen. Wat kan die wat een hulpverlener niet kan? Hoeveel nieuwe
disciplines moeten er nog komen? Het waren allemaal vragen die aantoonden
dat men er niet in geloofde. Het was een tijd van heel confronterende
gesprekken. Ik heb toen geprobeerd om mezelf te blijven en op die
vragen in te gaan, want ik voelde dat er ook wel een zekere nieuwsgierigheid
was, dat men er wel iets meer over wilde weten. Wat kan een ervaringsdeskundige
dat een hulpverlener niet kan? Daarop zei ik: `Ik weet niet of ik
iets kan, maar ik kan wel spreken over armoede, over dingen die ik
heb meegemaakt. Als je het niet zelf meegemaakt hebt, kan je er niet
over praten. Ik kan dat wel, maar ik kan dan weer niet praten over
de dingen die jij hebt meegemaakt.' Zo hebben we een tijdje gesprekken
gevoerd.&#X201D;
</BLOCKQUOTE><P>
Niet elke verankering geeft de methodiek evenveel kansen.</P><BLOCKQUOTE CLASS="quotation">
EDR.: &#X201C;Ik ervaar hier een probleem. Het is immers niet mogelijk
om aan hun verwachtingen te voldoen en tegelijk te beantwoorden aan
de functie van ervaringsdeskundige, zoals die beschreven staat. <P>Is men er zich voldoende van bewust geweest dat men niet enkel een
functie moest creëren, maar dat men ook moest zorgen voor de nodige
ruimte om de functie waar te maken?&#X201D;
</P></BLOCKQUOTE><P>
De ervaringsdeskundige vervult zijn functie steeds vanuit zijn specifieke
invalshoek, en die is gefocust op het recht en de gelijkwaardigheid
van de kansarme [<CITE><A HREF="kennis-werkveld010.html#SERV-06">SERV 2006</A>, p. 9</CITE>]. Daarom verlangt de ervaringsdeskundige
een verankering van zijn functie op een plaats in de organisatie van
waaruit hij nog zicht kan houden op het effect van zijn inbreng op
de cliënt.</P><BLOCKQUOTE CLASS="quotation">
EDR.: &#X201C;Het zou beter zijn moest ik vast in één team kunnen werken,
omdat mijn werk dan meer effect zou hebben. Het team zou evolueren
en ik zou die veranderingen ook kunnen zien, ik zou ook beter kunnen
zien welke effecten mijn inbreng heeft voor de cliënten. En dat zou
voor mij veel minder stresserend zijn.&#X201D;
</BLOCKQUOTE><H4 CLASS="subsubsection"><A NAME="htoc21">2.1.2.4</A>  Praktische aanpassingen</H4><P>Omdat in veel organisaties het nog vaak de allereerste keer is dat
de functie van ervaringsdeskundige ingevuld wordt, moeten veelal ook
nog allerlei heel praktische zaken organisatorisch in de plooi vallen.</P><BLOCKQUOTE CLASS="quotation">
ODR.: &#X201C;Nu hebben ze een GSM, maar dat heeft heel lang geduurd,
hé, eer zij een GSM hadden. Iedereen zat maar bezig van `ja maar,
ze moeten toch een GSM hebben. Ik zit hier met een probleem. Zij zijn
ergens op huisbezoek. Ik kan hen niet eens bellen! Allee, waarom hebben
die geen GSM?' Ja, dat is administratie, en dat is...., ja, wat is
dat allemaal? Maar uiteindelijk hebben ze toch een GSM gekregen.&#X201D;
</BLOCKQUOTE><H3 CLASS="subsection"><A NAME="htoc22">2.1.3</A>  Evolutie in de functie-uitoefening</H3><H4 CLASS="subsubsection"><A NAME="htoc23">2.1.3.1</A>  Aanpassing</H4><P>Elke werkomgeving vraagt van een nieuwe medewerker een zekere aanpassing.</P><BLOCKQUOTE CLASS="quotation">
EDR.: &#X201C;Als je in een organisatie of een dienst begint, is het
eerste wat je moet doen de dienst leren kennen en dan kan je beginnen
aan het uitvoeren van je taak. Dat is hier met mij in ORG zo gebeurd
en dat is goed verlopen.&#X201D;
</BLOCKQUOTE><P>
Vanuit de organisatie kan men dit aanpassingsproces trachten te bevorderen
via een inschakelingstraject.</P><BLOCKQUOTE CLASS="quotation">
ODR.: &#X201C;De ervaringsdeskundigen hebben een inwerkingsperiode nodig
gehad. Het eerste half jaar tot het eerste jaar hebben ze de werking
van de instelling moeten leren kennen.&#X201D;
</BLOCKQUOTE><P>
Bij het inschakelen van een ervaringsdeskundige wordt het aanpassingsproces
vaak doorkruist door het feit dat niet enkel de nieuwe medewerker,
maar ook de functie zelf nog zijn plaats moet vinden.</P><BLOCKQUOTE CLASS="quotation">
EDR.: &#X201C;Het eerste jaar kwam het er voor mij vooral op aan om het
hier gewoon te worden. En het lukte me vlugger om in de bewonersgroep
ingeburgerd te geraken dan in het team. Het klikte beter met de groep.
En eigenlijk geleek ik in de beginfase sterk op de bewoners in de
manier waarop ik functioneerde. Het is maar langzaamaan dat ik meer
als ervaringsdeskundige ben gaan functioneren.&#X201D;
</BLOCKQUOTE><H4 CLASS="subsubsection"><A NAME="htoc24">2.1.3.2</A>  Persoonlijke inkleuring</H4><P>Meer dan een andere functie wordt de functie van ervaringsdeskundige
tot op zekere hoogte persoonlijk ingekleurd. In een pioniersfase geeft
men dit fenomeen wel eens hoofdzakelijk vanuit dit pionieren betekenis.
En dan krijgt een bijkomende ervaringsdeskundige misschien veel minder
de ruimte om zijn functie op een persoonlijke manier in te kleuren.</P><BLOCKQUOTE CLASS="quotation">
EDR.-2: &#X201C;Dat zoekgedrag van mijn eigen, ja. Een stuk van mijn
eigen zoekende houding, zoeken binnen ORG. Zeker. En met mijn eigen
manier van werken ook, ja.&#X201D;<P>Interviewer: &#X201C;Gij hebt dan het gevoel gehad dat er niet veel ruimte
was voor uw zoekproces omdat ED-1 dat al vooraf gedaan had.&#X201D;</P><P>EDR.-2: &#X201C;Ja. En ik merk dat nog. Dat is nog soms zo, ja.&#X201D;</P><P>Interviewer: &#X201C;Is dat omdat gij verschillend in stijl zijt, wat
het uitoefenen van uw functie betreft, ligt dat daar?&#X201D;</P><P>EDR.-2: &#X201C;Tja, het uitoefenen van mijn functie op zichzelf niet,
denk ik, hé. Of, ja, misschien, ja.&#X201D;</P><P>EDR.-1: &#X201C;Gij hebt uw eigen manier van werken.&#X201D;</P><P>EDR.-2: &#X201C;Mijn manier, ja, natuurlijk.&#X201D;</P><P>EDR.-1: &#X201C;Wel, dat is uw stijl ook een stuk, hé. We bereiken allebei
zowat hetzelfde, allee, we willen allebei hetzelfde bereiken, maar
het is op een andere manier dat we het doen.&#X201D;</P><P>EDR.-2: &#X201C;We hebben een andere manier. Ik heb een andere aard ook,
hé.&#X201D;</P><P>EDR.-1: &#X201C;Er is wel de ruimte rond de invulling van het werk.&#X201D;</P><P>Interviewer: &#X201C;Dus dat was iets dat in het begin moeilijk lag voor
u.&#X201D;</P><P>EDR.-2: &#X201C;Ja. Met momenten is dat nog, hé, ED-1. En dan is dat
zo, pff, van oei, we moeten zien van met mekaar niet in de clinch
te komen of zo. Wij praten er dan ook over of wij gaan efkes uiteen.&#X201D;</P><P>EDR.-1: &#X201C;Alsof dat we al een koppel geweest zijn.&#X201D;</P><P>EDR.-2: &#X201C;Allee, ja.&#X201D;</P><P>EDR.-1: &#X201C;Nee, maar het is wel zo dat als er iets is, dat we proberen
het toch op tafel te leggen en er proberen mee om te gaan met ons
beiden.&#X201D;
</P></BLOCKQUOTE><H4 CLASS="subsubsection"><A NAME="htoc25">2.1.3.3</A>  De functie groeit in betekenis</H4><P>Waar een organisatie ruimte laat voor evolutie, ziet men door de tijd
de functie van ervaringsdeskundige vaak ook effectief groeien, waardoor
ze voor de organisatie steeds waardevoller wordt.</P><BLOCKQUOTE CLASS="quotation">
EDR.: &#X201C;Mijn eerste functies waren heel sterk gericht op de bewonersgroep
en op individuele bewoners. Ook nu nog doe ik heel veel in de groep
en ben ik ook veel individueel met bewoners bezig. Maar na het eerste
jaar ben ik ook stilaan meer een functie naar het team beginnen krijgen
en heb ik ook meer een plaats in het team gekregen. Het is iets waaraan
OD en ik samen gewerkt hebben en waarover we samen gepraat hebben
en waarover ik stilaan ook meer met het team beginnen praten ben.
Eigenlijk heb ik hier al een enorm grote evolutie doorgemaakt, waardoor
ik nu ook veel meer deel met de andere mensen van het team. Ik deel
met hen zeker niet alles wat ik met mijn tandempartner deel, maar
ik werk wel veel meer met hen samen dan in het begin.&#X201D;
</BLOCKQUOTE><P>
Naarmate de functie in betekenis groeit, is het vaak ook gemakkelijker
te begrijpen dat het een functie betreft die een blijvende meerwaarde
kan geven.</P><BLOCKQUOTE CLASS="quotation">
ODR.: &#X201C;De functie van ED heeft met de tijd meer en meer betekenis
gekregen. Het effect van zijn functie is nu goed zichtbaar. En ik
vind dat zijn functie blijvend nodig is. Het is niet zo dat je zou
kunnen stellen: door ED zijn mijn kijk en mijn denken wat veranderd
en nu kan ik wel weer verder zonder hem. Het is net zijn permanente
inbreng die zo belangrijk is, want wij werken hier met mensen en elke
mens is uniek en elke situatie is anders. En daarom moeten we blijven
reflecteren, moeten we met elkaar blijven praten over situaties, over
onze kijk, over onze gevoelens.&#X201D;
</BLOCKQUOTE><H4 CLASS="subsubsection"><A NAME="htoc26">2.1.3.4</A>  De functie diversifieert</H4><P>Soms wacht men liever nog wat met het implementeren van sommige facetten
van de functie, ook al ziet men voor de toekomst daar wel kansen liggen.</P><BLOCKQUOTE CLASS="quotation">
EDR.: &#X201C;Ik put ook geregeld uit wat er in het beroepsprofiel over
mijn functie staat. Eigenlijk zijn er nog heel veel dingen die ik
zou kunnen doen en die ik niet doe. Ik ben nu vooral heel sterk aan
de basis bezig, dicht bij de mensen, het directe werk. Op het vlak
van deelnemen aan stuurgroepen en op een structureel niveau ben ik
voorlopig nog niet bezig. Maar ik wil daar later wel iets rond doen.&#X201D;
</BLOCKQUOTE><H4 CLASS="subsubsection"><A NAME="htoc27">2.1.3.5</A>  De functie bereikt meer dienstverleners</H4><P>Het effect van de meerwaarde die uitgaat van het inschakelen van een
ervaringsdeskundige kan in het begin soms zelfs grotendeels beperkt
blijven tot één enkele medewerker binnen de organisatie, namelijk
de persoon waarmee de ervaringsdeskundige het meest intens samenwerkt.
Aan sommige ervaringsdeskundigen kan dit aanvankelijk veiligheid bieden.
Een dergelijke aanzet voor de functie hoeft niet in te houden dat
haar betekenis steeds daartoe beperkt zal blijven.</P><BLOCKQUOTE CLASS="quotation">
EDR.: &#X201C;Eigenlijk vond ik het team niet belangrijk de eerste jaren
dat ik hier werkte. Ik vond het ook niet belangrijk wat die andere
collega's dachten. We hebben dat ook zo beschreven in het jaarverslag.
Voor mij was het voldoende dat ik mijn tandempartner mee had. Ik had
niemand anders nodig. Mijn tandempartner in haar specifieke positie
volstond voor mij en naar de rest van het team had ik eigenlijk ook
geen functie. <P>Maar mijn tandempartner vond dat we die methodiek van ervaringsdeskundige
verder moesten uitbouwen, zodat gans het team er de vruchten van kon
dragen. En dus zijn we daar anderhalf jaar tot twee jaar geleden aan
beginnen werken. En nu merk ik ook dat dit een goede zaak is. Maar
ik wil toch mijn vaste tandemrelatie niet kwijt geraken en het is
niet de bedoeling dat ik met de andere teamleden in tandem ga werken.
Ik ga hen ook nooit alles vertellen wat ik tegen mijn tandempartner
vertel. Er zal daar altijd een verschil blijven.&#X201D;
</P></BLOCKQUOTE><P>
Een groter bereik realiseren voor de functie vereist een stapsgewijze
en vooral een intentionele aanpak, waarbij de evolutie die alle betrokkenen
ten aanzien van de methodiek meemaken, een rol speelt.</P><BLOCKQUOTE CLASS="quotation">
EDR.: &#X201C;Zolang mijn baas niet weet wat mijn functie inhoudt, kan
hij ze ook niet inzetten op andere plaatsen in ORG waar ze zinvol
zou kunnen zijn. Nu nog niet, maar in de toekomst zou ik wel graag
samen met OD ertoe willen bijdragen dat ook de rest van ORG meer voordeel
kan halen uit de methodiek. Nu ben ik daar nog niet klaar voor, maar
ik wil op termijn ook niet dat mijn functie niet verder reikt dan
deze dienst, want dat zou ik beleven als ter plaatse trappelen. Toen
ik hier begon te werken, verwachtte ik trouwens dat men veel meer
beroep zou doen op ons als tandem om overal in ORG ondersteuning te
bieden in casussen waarin men vast liep.&#X201D;
</BLOCKQUOTE><P>
Inzicht in het mogelijke belang van een grotere uitstraling van de
methodiek kan samengaan met een groter besef van de betekenis ervan.</P><BLOCKQUOTE CLASS="quotation">
ODR.: &#X201C;Ik denk dat de methodiek nog niet veel uitstraalt naar
andere diensten. We beginnen eigenlijk pas nu te voelen dat die methodiek
effect heeft op onze werking. We zijn ons daar nog maar recent meer
bewust van geworden. En zo is bij ons nu toch wel het besef aanwezig
dat wij zelf aan het veranderen zijn, en dat wij die werkwijze misschien
toch wel eens wat meer moeten gaan toelichten.<P>We zijn ons nog maar pas nu echt aan het realiseren dat we die methodiek
ook echt toepassen en dat we dat niet alleen hier mogen laten, dat
we dat misschien toch wel moeten uitdragen of het alleszins al verwoorden,
zodat onze collega's ons misschien ook beter gaan begrijpen.</P><P>Interesse hebben ze zeker, maar ik denk dat het maar effect kan hebben
als ze ook echt gaan samenwerken met een ervaringsdeskundige. Anders
werkt dat niet, denk ik, want het is zo geen theorie waarover ge leest
en die ge dan kunt gaan toepassen zonder de ervaringsdeskundige.&#X201D;
</P></BLOCKQUOTE><H3 CLASS="subsection"><A NAME="htoc28">2.1.4</A>  Evolutie in de samenwerking</H3><P>In het licht van het concept van de missing link kan men stellen dat
de inschakeling van een ervaringsdeskundige zijn concrete meerwaarde
realiseert in de samenwerking tussen personen met een heel uiteenlopende
achtergrond. Maar door die uiteenlopende achtergronden wordt alles
ook wel minder vanzelfsprekend.</P><H4 CLASS="subsubsection"><A NAME="htoc29">2.1.4.1</A>  Groei naar gelijkwaardigheid</H4><P>Het kan tijd vragen om een samenwerkingsrelatie uit te bouwen waarin
men de andere als een gelijkwaardige collega benadert.</P><BLOCKQUOTE CLASS="quotation">
EDR.: &#X201C;OD is mijn tandempartner. Maar in het begin was die tandemrelatie
heel sterk een coachingsrelatie, zelfs een soort relatie die heel
dicht bij een hulpverleningsrelatie aanleunde. Ik had toen op verschillende
gebieden veel miserie.&#X201D;
</BLOCKQUOTE><P>
Als je beter op elkaar ingespeeld geraakt, lukt samenwerken op een
niveau van gelijkwaardigheid soms gemakkelijker.</P><BLOCKQUOTE CLASS="quotation">
ODR.: &#X201C;In het begin bracht ED zijn mening niet zo gemakkelijk.
Dan zei hij wel eens: `Jullie zijn de begeleiders, jullie zullen het
wel het beste weten zeker.' En ik heb heel dikwijls gezegd: `Maar
neen, ED.'<P>Maar nu kunnen we echt over de dingen babbelen en dan geraak ik in
de begeleiding van mijn cliënt weer een stap vooruit.&#X201D;
</P></BLOCKQUOTE><P>
In een streven naar gelijkwaardigheid is het niet altijd gemakkelijk
om de bestaande verschillen te blijven toelaten.</P><BLOCKQUOTE CLASS="quotation">
ODR.: &#X201C;Voor ons was hij een evenwaardige collega en wij zien hem
nog steeds als evenwaardig, maar hij wil dat wij zien dat zijn functie
anders is. Op een bepaald moment zei hij: `Ik ben van een andere soort.'
En ik heb daarop spontaan gereageerd: `Neen, ik vind dat niet.' Maar
door het beeld dat hij van zijn functie ophangt wordt ge uitgedaagd
om daar dieper op in te gaan.<P>Ik vind het boeiend te zien hoe hij een beeld schetst van zijn functie.
Hij zegt dan: `Ja, ik ben echt een voorman van mijn soort. En jullie
zijn een andere soort.' En al wil ik ergens niet dat hij dat zo stelt
van die andere soort, toch is het slechts daardoor dat ik pas echt
goed heb kunnen beseffen dat hij eigenlijk wel gelijk heeft, want
dat het zo is.</P><P>En als je kan vertrekken van dat anders maar toch evenwaardig zijn,
dan wordt het heel boeiend om daar mee te werken. Want dat blijft
niet beperkt tot mijn relatie met ED. Ik trek dat open naar mijn begeleidingen
hier. Ook dat zijn mensen die uit een ander milieu komen. Dat betekent
niet dat ze daarom minder zijn, maar het betekent wel dat ik moet
trachten om hen beter op weg te helpen met respect voor hun eigenheid.</P><P>Doordat hij dat beeld van die andere soort gebruikt en doordat ik
dan probeer mij in die andere soort in te voelen en ze te begrijpen,
komen er dingen in beweging. En dit kan alleen maar leiden tot meer
respect voor die mensen en voor hun perspectief en tot een minder
veroordelende kijk. En ik zie dat dan niet alleen wat mezelf persoonlijk
betreft, maar ik zie dat ook maatschappelijk.&#X201D;
</P></BLOCKQUOTE><H4 CLASS="subsubsection"><A NAME="htoc30">2.1.4.2</A>  Groei in betrokkenheid</H4><P>Gaan de ervaringsdeskundige en zijn collega's zich omwille van hun
verschillende achtergrond tegenover elkaar als opponenten gedragen?</P><BLOCKQUOTE CLASS="quotation">
EDR.: &#X201C;Vroeger lachte ik daar mee, maar eigenlijk klopt het wel
dat uw loyaliteit voor een stuk gaat naar de organisatie waarin ge
werkt.<P>Vroeger dacht ik meer: ik ben voor de armen en ik ben zelf een arme
en ik ga voor hen opkomen en vechten en knokken, al moest ik heel
de organisatie overhoop gooien. Niets is minder waar. Die loyaliteit
is er wel degelijk. Dat groeit stilletjesaan. Ik zie dat gebeuren
bij mezelf. Het is een loyaliteit die niet zozeer naar de organisatie
op zich gaat, maar wel naar de mensen die er werken. Het gaat om de
mensen tegenover wie ge loyaal wordt.&#X201D;
</P></BLOCKQUOTE><H2 CLASS="section"><A NAME="toc4"></A><A NAME="htoc31">2.2</A>  Toekomstkansen voor de functie</H2><P>In het veld van de dienstverlening aan mensen in armoede ziet men
nog veel toekomstkansen weggelegd voor het actief betrekken van opgeleide
ervaringsdeskundigen bij die dienstverlening. Eigenlijk is men in
het werkveld nog maar pas begonnen met een kennismaking met de methodiek
en moet er nog veel meer ervaring opgebouwd worden met de toepassing
ervan in de praktijk.</P><BLOCKQUOTE CLASS="quotation">
EDR.: &#X201C;De toekomstkansen voor ervaringsdeskundigen zijn ook afhankelijk
van hoe goed de functie gepromoot kan worden. Ook ervaringsdeskundigen
zelf kunnen daartoe bijdragen. Want veel organisaties weten niet wat
een ervaringsdeskundige daar zou moeten komen doen. Ze kennen de functie
eigenlijk niet. In al de sollicitatiebrieven die ik tot nu toe geschreven
heb, heb ik ook telkens proberen uitleggen wat een ervaringsdeskundige
voor die organisatie zou kunnen betekenen. Ik heb daar heel veel reacties
op gehad en ze hadden er allemaal interesse in.&#X201D;
</BLOCKQUOTE>

<HR>
<A HREF="kennis-werkveld002.html"><IMG SRC="previous_motif.gif" ALT="Previous"> Vorige</A>
<A HREF="index.html"><IMG SRC="contents_motif.gif" ALT="Up"> Titelpagina</A>
<A HREF="kennis-werkveld004.html"><IMG SRC="next_motif.gif" ALT="Next"> Volgende</A>

<!-- Start of StatCounter Code -->
<script type="text/javascript" src="../../../../statcounter/statcounter_vars.js">
</script>
<script type="text/javascript" src="http://www.statcounter.com/counter/counter.js">
</script>
<!-- End of StatCounter Code -->


</BODY>
</HTML>
